[
  {
    "id": -1,
    "val": "not applicable"
  },
  {
    "id": 9500,
    "val": "Splendor patérnæ, glóriæ,\nde luce lucem próferens,\nlux lucis et fons lúminis,\ndiem dies illúminans,\n\nVerúsque sol, illábere\nmicans nitóre pérpeti,\niubárque Sancti Spíritus\ninfúnde nostris sénsibus.\n\nVotis vocémus et Patrem,\nPatrem perénnis glóriæ,\nPatrem poténtis grátiæ,\nculpam reléget lúbricam.\n\nInfórmet actus strénuos,\ndentem retúndat ínvidi,\ncasus secúndet ásperos,\ndonet geréndi grátiam.\n\nMentem gubérnet et regat\ncasto, fidéli córpore;\nfides calóre férveat,\nfraudis venéna nésciat.\n\nChristúsque nobis sit cibus,\npotúsque noster sit fides;\nlæti bibámus sóbriam\nebrietátem Spíritus.\n\nLætus dies hic tránseat;\npudor sit ut dilúculum,\nfides velut merídies,\ncrepúsculum mens nésciat.\n\nAuróra cursus próvehit;\nAuróra totus pródeat,\nin Patre totus Fílius\net totus in Verbo Pater. Amen."
  },
  {
    "id": 9501,
    "val": "Imménse cæli cónditor,\nqui, mixta ne confúnderent,\naquæ fluénta dívidens,\ncælum dedísti límitem,\n\nFirmans locum cæléstibus\nsimúlque terræ rívulis,\net unda flammas témperet,\nterræ solum ne díssipet:\n\nInfúnde nunc, piíssime,\ndonum perénnis grátiæ,\nfraudis novæ ne cásibus\nnos error átterat vetus.\n\nLucem fides invéniat,\nsic lúminis iubar ferat;\nhæc vana cuncta térreat,\nhanc falsa nulla cómprimant.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9502,
    "val": "Nox et tenébræ et núbila,\nconfúsa mundi et túrbida,\nlux intrat, albéscit polus:\nChristus venit; discédite.\n\nCalígo terræ scínditur\npercússa solis spículo,\nrebúsque iam color redit\nvultu niténtis síderis.\n\nSic nostra mox obscúritas\nfraudísque pectus cónscium,\nruptis retéctum núbibus,\nregnánte palléscet Deo.\n\nTe, Christe, solum nóvimus,\nte mente pura et símplici\nrogáre curváto genu\nflendo et canéndo díscimus.\n\nInténde nostris sénsibus\nvitámque totam díspice:\nsunt multa fucis íllita\nquæ luce purgéntur tua.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9503,
    "val": "Cæli Deus sanctíssime,\nqui lúcidum centrum poli\ncandóre pingis ígneo\naugens decóri lúmina,\n\nQuarto die qui flámmeam\nsolis rotam constítuens,\nlunæ ministras órdini\nvagos recúrsus síderum,\n\nUt nóctibus vel lúmini\ndiremptiónis términum,\nprimórdiis et ménsium\nsignum dares notíssimum:\n\nIllúmina cor hóminum,\nabstérge sordes méntium,\nresólve culpæ vínculum,\nevérte moles críminum.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. \nAmen."
  },
  {
    "id": 9504,
    "val": "Ætérna cæli glória,\nbeáta spes mortálium,\ncelsi Paréntis Únice\ncastaéque proles Vírginis,\n\nDa déxteram surgéntibus,\nexsúrgat et mens sóbria\nflagrans et in laudem Dei\ngrates repéndat débitas.\n\nOrtus refúlget lúcifer\nipsámque lucem núntiat,\ncadit calígo nóctium,\nlux sancta nos illúminet,\n\nManénsque nostris sénsibus\nnoctem repéllat saéculi\nomníque fine témporis\npurgáta servet péctora.\n\nQuæsíta iam primum fides\nradícet altis sénsibus,\nsecúnda spes congáudeat;\ntunc maior exstat cáritas.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9505,
    "val": "Plasmátor hóminis, Deus,\nqui, cuncta solus órdinans,\nhumum iubes prodúcere\nreptántis et feræ genus;\n\nQui magna rerum córpora,\ndictu iubéntis vívida,\nut sérviant per órdinem\nsubdens dedísti hómini:\n\nRepélle a servis tuis\nquicquid per immundítiam\naut móribus se súggerit;\naut áctibus se intérserit.\n\nDa gaudiórum praémia,\nda gratiárum múnera;\ndissólve litis víncula,\nastrínge pacis foédera.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9506,
    "val": "Auróra iam spargit polum,\nterris dies illábitur,\nlucis resúltat spículum:\ndiscédat omne lúbricum.\n\nIam vana noctis décidant,\nmentis reátus súbruat,\nquicquid tenébris hórridum\nnox áttulit culpæ, cadat,\n\nUt mane illud últimum,\nquod præstolámur cérnui,\nin lucem nobis éffluat,\ndum hoc canóre cóncrepat.\n\nDeo Patri sit glória\neiúsque soli Fílio\ncum Spíritu Paráclito,\nin sempitérna saécula. Amen."
  },
  {
    "id": 9507,
    "val": "Rerum, Deus, fons ómnium, \nqui, rebus actis ómnibus,\ntotíus orbis ámbitum\ncensu replésti múnerum,\n\nAc, mole tanta cóndita, \ntandem quiétem díceris \nsumpsísse, dans labóribus \nut nos levémur grátius:\n\nConcéde nunc mortálibus \ndefiére vitæ crímina,\ninstáre iam virtútibus\net munerári prósperis,\n\nUt cum treméndi iúdicis \nhorror suprémus coéperit, \nlætémur omnes ínvicem \npacis repléti múnere.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9508,
    "val": "Ecce iam noctis tenuátur umbra,\nlucis auróra rútilans corúscat;\nnísibus totis rogitémus omnes\ncunctipoténtem,\n\nUt Deus, nostri miserátus, omnem\npellat angórem, tríbuat salútem,\ndonet et nobis pietáte patris\nregna polórum.\n\nPræstet hoc nobis Déitas beáta\nPatris ac Nati, paritérque Sancti\nSpíritus, cuius résonat per omnem\nglória mundum. Amen."
  },
  {
    "id": 9509,
    "val": "O lux, beáta Trínitas\net principális Únitas,\niam sol recédit ígneus:\ninfúnde lumen córdibus.\n\nTe mane laudum cármine,\nte deprecémur véspere;\nte nostra supplex glória\nper cuncta laudet saécula.\n\nChristum rogámus et Patrem,\nChristi Patrísque Spíritum;\nunum potens per ómnia,\nfove precántes, Trínitas. Amen."
  },
  {
    "id": 9510,
    "val": "Lucis largítor spléndide,\ncuius seréno lúmine\npost lapsa noctis témpora\ndies refúsus pánditur,\n\nTu verus mundi lúcifer,\nnon is qui parvi síderis\nventúræ lucis núntius\nangústo fulget lúmine,\n\nSed toto sole clárior,\nlux ipse totus et dies,\nintérna nostri péctoris\nillúminans præcórdia.\n\nEvíncat mentis cástitas\nquæ caro cupit árrogans,\nsanctúmque puri córporis\ndelúbrum servet Spíritus.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9511,
    "val": "Lúminis fons, lux et orígo lucis,\ntu pius nostris précibus favéto,\nluxque, peccáti ténebris fugátis,\nnos tua adórnet.\n\nEcce transáctus labor est diéi,\nteque nos tuti sumus adnuénte;\nen tibi grates ágimus libéntes\ntempus in omne.\n\nSolis abscéssus ténebras redúxit:\nille sol nobis rádiet corúscus\nluce qui fulva fovet angelórum\nágmina sancta.\n\nQuas dies culpas hodiérna texit,\nChristus deléto pius atque mitis,\npectus et puro rútilet nitóre\ntémpore noctis.\n\nLaus tibi Patri, decus atque Nato,\nFlámini Sancto párilis potéstas,\ncuncta qui sceptro régitis suprémo\nomne per ævum. Amen."
  },
  {
    "id": 9512,
    "val": "Ætérne lucis cónditor,\nlux ipse totus et dies,\nnoctem nec ullam séntiens\nnatúra lucis pérpeti,\n\nIam cedit pallens próximo\ndiéi nox advéntui,\nobtúndens lumen síderum\nadest et clarus lúcifer.\n\nIam stratis læti súrgimus\ngrates canéntes et tuas,\nquod cæcam noctem vícerit\nrevéctans rursus sol diem.\n\nTe nunc, ne carnis gáudia\nblandis subrépant aéstibus,\ndolis ne cedat saéculi\nmens nostra, sancte, quaésumus.\n\nIra ne rixas próvocet,\ngulam ne venter íncitet,\nopum pervértat ne famis,\nturpis ne luxus óccupet,\n\nSed firma mente sóbrii,\ncasto manéntes córpore\ntotum fidéli spíritu\nChristo ducámus hunc diem.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9513,
    "val": "Sator princépsque témporum,\nclarum diem labóribus\nnoctémque qui sopóribus\nfixo distínguis órdine.\n\nMentem tu castam dírige,\nobscúra ne siléntia\nad dira cordis vúlnera\ntelis patéscant ínvidi.\n\nVacent ardóre péctora,\nfaces nec ullas pérferant,\nquæ nostro hæréntes sénsui\nmentis vigórem sáucient.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9514,
    "val": "Iam lucis orto sídere\nDeum precémur súpplices,\nut in diúrnis áctibus\nnos servet a nocéntibus.\n\nLinguam refrénans témperet,\nne litis horror ínsonet;\nvisum fovéndo cóntegat,\nne vanitátes háuriat.\n\nSint pura cordis íntima,\nabsístat et vecórdia;\ncarnis terat supérbiam\npotus cibíque párcitas;\n\nUt, cum dies abscésserit\nnoctémque sors redúxerit,\nmundi per abstinéntiam\nipsi canámus glóriam.\n\nDeo Patri sit glória\neiúsque soli Fílio\ncum Spíritu Paráclito,\nin sempitérna saécula. Amen."
  },
  {
    "id": 9515,
    "val": "Deus, qui claro lúmine\ndiem fecísti, Dómine,\ntuam rogámus glóriam\ndum pronus dies vólvitur.\n\nIam sol urgénte véspero\noccásum suum gráditur,\nmundum conclúdens ténebris,\nsuum obsérvans órdinem.\n\nTu vero, excélse Dómine,\nprecántes tuos fámulos\ndiúrno lassos ópere\nne sinas umbris ópprimi,\n\nUt non fuscátis méntibus\ndies abscédat saéculi,\nsed tua tecti grátia\ncernámus lucem prósperam.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9516,
    "val": "Deus, creátor ómnium \npolíque rector, véstiens \ndiem decóro lúmine, \nnoctem sopóris grátia,\n\nArtus solútos ut quies \nreddat labóris úsui \nmentésque fessas állevet \nluctúsque solvat ánxios,\n\nGrates perácto iam die\net noctis exórtu preces,\nvoti reos ut ádiuves, \nhymnum canéntes sólvimus.\n\nTe cordis ima cóncinant, \nte vox canóra cóncrepet,\nte díligat castus amor,\nte mens adóret sóbria,\n\nUt cum profúnda cláuserit \ndiem calígo nóctium.\nfides tenébras nésciat\net nox fide relúceat.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne sæculum. Amen."
  },
  {
    "id": 9517,
    "val": "Ætérne rerum cónditor,\nnoctem diémque qui regis,\net témporum das témpora\nut álleves fastídium,\n\nPræco diéi iam sonat,\nnoctis profúndæ pérvigil,\nnoctúrna lux viántibus\na nocte noctem ségregans.\n\nHoc excitátus lúcifer\nsolvit polum calígine;\nhoc omnis errónum chorus\nvias nocéndi déserit.\n\nHoc nauta vires cólligit\npontíque mitéscunt freta;\nhoc, ipse Petra Ecclésiæ,\ncanénte, culpam díluit.\n\nIesu, labántes réspice\net nos vidéndo córrige;\nsi réspicis, lapsus cadunt\nfletúque culpa sólvitur.\n\nTu, lux, refúlge sénsibus\nmentísque somnum díscute;\nte nostra vox primum sonet\net vota solvámus tibi.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9518,
    "val": "Lucis creátor óptime,\nlucem diérum próferens,\nprimórdiis lucis novæ\nmundi parans oríginem;\n\nQui mane iunctum vésperi\ndiem vocári praécipis:\ntætrum chaos illábitur;\naudi preces cum flétibus.\n\nNe mens graváta crímine\nvitæ sit exsul múnere,\ndum nil perénne cógitat\nseséque culpis ílligat.\n\nCælórum pulset íntimum,\nvitále tollat praémium;\nvitémus omne nóxium,\npurgémus omne péssimum.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9519,
    "val": "Pergráta mundo núntiat\nauróra solis spícula,\nres et colóre véstiens\niam cuncta dat nitéscere.\n\nQui sol per ævum praénites,\no Christe, nobis vívidus,\nad te canéntes vértimur,\nte gestiéntes pérfrui.\n\nTu Patris es sciéntia\nVerbúmque per quod ómnia\nmiro refúlgent órdine\nmentésque nostras áttrahunt.\n\nDa lucis ut nos fílii\nsic ambulémus ímpigri,\nut Patris usque grátiam\nmores et actus éxprimant.\n\nSincéra præsta ut prófluant\nex ore nostro iúgiter,\net veritátis dúlcibus\nut excitémur gáudiis.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9520,
    "val": "Tellúris ingens cónditor,\nmundi solum qui éruens,\npulsis aquæ moléstiis,\nterram dedísti immóbilem,\n\nUt germen aptum próferens,\nfulvis decóra flóribus,\nfecúnda fructu sísteret\npastúmque gratum rédderet:\n\nMentis perústæ vúlnera\nmunda viróre grátiæ,\nut facta fletu díluat\nmotúsque pravos átterat,\n\nIussis tuis obtémperet,\nnullis malis appróximet,\nbonis repléri gáudeat\net mortis actum nésciat.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9521,
    "val": "Sol ecce surgit ígneus:\npiget, pudéscit, paénitet,\nnec teste quisquam lúmine\npeccáre constánter potest.\n\nTandem facéssat caécitas,\nquæ nosmet in præceps diu\nlapsos sinístris gréssibus\nerróre traxit dévio.\n\nHæc lux serénum cónferat\npurósque nos præstet sibi;\nnihil loquámur súbdolum,\nvolvámus obscúrum nihil.\n\nSic tota decúrrat dies,\nne lingua mendax, ne manus\noculíve peccent lúbrici,\nne noxa corpus ínquinet.\n\nSpeculátor astat désuper,\nqui nos diébus ómnibus\nactúsque nostros próspicit\na luce prima in vésperum.\n\nDeo Patri sit glória\neiúsque soli Fílio\ncum Spíritu Paráclito,\nin sempitérna saécula. Amen."
  },
  {
    "id": 9522,
    "val": "Deus, qui cæli lumen es\nsatórque lucis, qui polum\npatérno fultum brácchio\npræclára pandis déxtera,\n\nAuróra stellas iam tegit\nrubrum sustóllens gúrgitem,\numéctis atque flátibus\nterram baptízans róribus.\n\nIam noctis umbra línquitur,\npolum calígo déserit,\ntypúsque Christi, lúcifer\ndiem sopítum súscitat.\n\nDies diérum tu, Deus,\nlucísque lumen ipse es,\nUnum potens per ómnia,\npotens in unum Trínitas.\n\nTe nunc, Salvátor, quaésumus\ntibíque genu fléctimus,\nPatrem cum Sancto Spíritu\ntotis laudántes vócibus. Amen."
  },
  {
    "id": 9523,
    "val": "Horis peráctis úndecim\nruit dies in vésperum;\nsolvámus omnes débitum\nmentis libénter cánticum.\n\nLabor diúrnus tránsiit\nquo, Christe, nos condúxeras;\nda iam colónis víneæ\npromíssa dona glóriæ.\n\nMercéde quos nunc ádvocas,\nquos ad futúrum múneras,\nnos in labóre ádiuva\net post labórem récrea.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9524,
    "val": "Diéi luce réddita,\nlætis gratísque vócibus\nDei canámus glóriam,\nChristi faténtes grátiam,\n\nPer quem creátor ómnium\ndiem noctémque cóndidit,\nætérna lege sánciens\nut semper succédant sibi.\n\nTu vera lux fidélium,\nquem lex vetérna non tenet,\nnoctis nec ortu súccidens,\nætérno fulgens lúmine.\n\nPræsta, Pater ingénite,\ntotum ducámus iúgiter\nChristo placéntes hunc diem\nSancto repléti Spíritu. Amen."
  },
  {
    "id": 9525,
    "val": "Magnæ Deus poténtiæ,\nqui ex aquis ortum genus\npartim remíttis gúrgiti,\npartim levas in aéra,\n\nDemérsa lymphis ímprimens,\nsubvécta cælis írrogans,\nut, stirpe una pródita,\ndivérsa répleant loca:\n\nLargíre cunctis sérvulis,\nquos mundat unda sánguinis,\nnescíre lapsus críminum\nnec ferre mortis taédium,\n\nUt culpa nullum déprimat,\nnullum levet iactántia,\nelísa mens ne cóncidat,\neláta mens ne córruat.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9526,
    "val": "Fulgéntis auctor aétheris,\nqui lunam lumen nóctibus,\nsolem diérum cúrsibus\ncerto fundásti trámite,\n\nNox atra iam depéllitur,\nmundi nitor renáscitur,\nnovúsque iam mentis vigor\ndulces in actus érigit.\n\nLaudes sonáre iam tuas\ndies relátus ádmonet,\nvultúsque cæli blándior\nnostra serénat péctora.\n\nVitémus omne lúbricum,\ndeclínet prava spíritus,\nvitam facta non ínquinent,\nlinguam culpa non ímplicet;\n\nSed, sol diem dum cónficit,\nfides profúnda férveat,\nspes ad promíssa próvocet,\nChristo coniúngat cáritas.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9527,
    "val": "Sol, ecce, lentus óccidens\nmontes et arva et aéquora\nmæstus relínquit, ínnovat\nsed lucis omen crástinæ.\n\nMirántibus mortálibus\nsic te, Creátor próvide,\nleges vicésque témporum\numbris dedísse et lúmini.\n\nAc dum, tenébris aéthera\nsiléntio preméntibus,\nvigor labórum déficit,\nquies cupíta quaéritur.\n\nSpe nos fidéque dívites\ntui beámur lúmine\nVerbi, quod est a saéculis\nsplendor patérnæ glóriæ.\n\nEst ille sol qui nésciat\nortum vel umquam vésperum;\nquo terra gestit cóntegi,\nquo cæli in ævum iúbilant.\n\nHac nos seréna pérpetim\nda luce tandem pérfrui,\ncum Nato et almo Spíritu\ntibi novántes cántica. Amen."
  },
  {
    "id": 9800,
    "val": "Splendor patérnæ, glóriæ,\nde luce lucem próferens,\nlux lucis et fons lúminis,\ndiem dies illúminans,\n\nVerúsque sol, illábere\nmicans nitóre pérpeti,\niubárque Sancti Spíritus\ninfúnde nostris sénsibus.\n\nVotis vocémus et Patrem,\nPatrem perénnis glóriæ,\nPatrem poténtis grátiæ,\nculpam reléget lúbricam.\n\nInfórmet actus strénuos,\ndentem retúndat ínvidi,\ncasus secúndet ásperos,\ndonet geréndi grátiam.\n\nMentem gubérnet et regat\ncasto, fidéli córpore;\nfides calóre férveat,\nfraudis venéna nésciat.\n\nChristúsque nobis sit cibus,\npotúsque noster sit fides;\nlæti bibámus sóbriam\nebrietátem Spíritus.\n\nLætus dies hic tránseat;\npudor sit ut dilúculum,\nfides velut merídies,\ncrepúsculum mens nésciat.\n\nAuróra cursus próvehit;\nAuróra totus pródeat,\nin Patre totus Fílius\net totus in Verbo Pater. Amen."
  },
  {
    "id": 9801,
    "val": "Imménse cæli cónditor,\nqui, mixta ne confúnderent,\naquæ fluénta dívidens,\ncælum dedísti límitem,\n\nFirmans locum cæléstibus\nsimúlque terræ rívulis,\net unda flammas témperet,\nterræ solum ne díssipet:\n\nInfúnde nunc, piíssime,\ndonum perénnis grátiæ,\nfraudis novæ ne cásibus\nnos error átterat vetus.\n\nLucem fides invéniat,\nsic lúminis iubar ferat;\nhæc vana cuncta térreat,\nhanc falsa nulla cómprimant.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9802,
    "val": "Quas tibi laudes ferimúsque vota,\nnos tuis possint méritis iuváre,\nMartha, quam mire sibi corde iungit\nChristus amíco.\n\nTe frequens visit Dóminus tuáque\nin domo degit plácida quiéte\nac tuis verbis studiísque lætans\nteque minístra.\n\nTu prior fratrem quéreris perísse,\ncumque María lacrimáta multum,\náspicis vitæ súbita Magístri\nvoce redíre.\n\nQuæ fide prompta stábilem fatéris\nspem resurgéndi, Dómino probánte,\nímpetra nobis cúpide in perénne\npérgere regnum.\n\nLaus Deo Patri, Genitóque virtus,\nFlámini Sancto párilis potéstas,\nglóriam quorum pétimus per ævum\ncérnere tecum. Amen"
  },
  {
    "id": 9803,
    "val": "Te gratulántes pángimus,\nMartha, beáta múlier,\nquæ meruísti saépius\nChristum domi recípere.\n\nTantum libénter hóspitem\ncuris ornábas sédulis,\nin plúrima sollícita\namóris dulci stímulo.\n\nPascis dum laeta Dóminum,\nMaría atque Lázarus\npossunt ab illo grátiae\nvitaeque cibum súmere.\n\nCaptúro mortis trámitem\ndante soróre arómata,\nextrémi tu servítii\nvigil donásti múnera.\n\nIesu felíces hóspites,\ncorda nostra accéndite,\nut illi gratae iúgiter\nsint sedes amicítiæ.\n\nSit Trinitáti glória,\nquæ nos in domum caélicam\nadmítti tandem tríbuat\nvobíscum laudes cánere. Amen."
  },
  {
    "id": 9804,
    "val": "Nox et tenébræ et núbila,\nconfúsa mundi et túrbida,\nlux intrat, albéscit polus:\nChristus venit; discédite.\n\nCalígo terræ scínditur\npercússa solis spículo,\nrebúsque iam color redit\nvultu niténtis síderis.\n\nSic nostra mox obscúritas\nfraudísque pectus cónscium,\nruptis retéctum núbibus,\nregnánte palléscet Deo.\n\nTe, Christe, solum nóvimus,\nte mente pura et símplici\nrogáre curváto genu\nflendo et canéndo díscimus.\n\nInténde nostris sénsibus\nvitámque totam díspice:\nsunt multa fucis íllita\nquæ luce purgéntur tua.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9805,
    "val": "Cæli Deus sanctíssime,\nqui lúcidum centrum poli\ncandóre pingis ígneo\naugens decóri lúmina,\n\nQuarto die qui flámmeam\nsolis rotam constítuens,\nlunæ ministras órdini\nvagos recúrsus síderum,\n\nUt nóctibus vel lúmini\ndiremptiónis términum,\nprimórdiis et ménsium\nsignum dares notíssimum:\n\nIllúmina cor hóminum,\nabstérge sordes méntium,\nresólve culpæ vínculum,\nevérte moles críminum.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. \nAmen."
  },
  {
    "id": 9806,
    "val": "Magnæ cohórtis príncipem\nIgnátium laus cóncinat,\nclarum loquélis, áctibus\nducem ciéntem milites.\n\nRegi suprémo caélitum\namóre vinctus único,\neius fovénda glória\nnil cénsuit iucúndius.\n\nHinc se suósque dévovet,\nurgéntis instar ágminis,\nut iura Christi víndicet,\nerróris umbras díssipet.\n\nSancto monénte Spíritu,\ncertam salútis sémitam\nscrutátor altus saéculis\ndoctórque prudens dénotat.\n\nSuis alúmnis díssita\nmissis in orbis lítora,\nEcclésiam quot éxpetit\nfrondére lætam géntibus!\n\nSit Trinitáti glória,\nquæ nos det huius mílitis\nexémpla fortes pérsequi\nin Christi honórem pérpetim. Amen."
  },
  {
    "id": 9807,
    "val": "Ætérna cæli glória,\nbeáta spes mortálium,\ncelsi Paréntis Únice\ncastaéque proles Vírginis,\n\nDa déxteram surgéntibus,\nexsúrgat et mens sóbria\nflagrans et in laudem Dei\ngrates repéndat débitas.\n\nOrtus refúlget lúcifer\nipsámque lucem núntiat,\ncadit calígo nóctium,\nlux sancta nos illúminet,\n\nManénsque nostris sénsibus\nnoctem repéllat saéculi\nomníque fine témporis\npurgáta servet péctora.\n\nQuæsíta iam primum fides\nradícet altis sénsibus,\nsecúnda spes congáudeat;\ntunc maior exstat cáritas.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9808,
    "val": "Plasmátor hóminis, Deus,\nqui, cuncta solus órdinans,\nhumum iubes prodúcere\nreptántis et feræ genus;\n\nQui magna rerum córpora,\ndictu iubéntis vívida,\nut sérviant per órdinem\nsubdens dedísti hómini:\n\nRepélle a servis tuis\nquicquid per immundítiam\naut móribus se súggerit;\naut áctibus se intérserit.\n\nDa gaudiórum praémia,\nda gratiárum múnera;\ndissólve litis víncula,\nastrínge pacis foédera.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9809,
    "val": "Auróra iam spargit polum,\nterris dies illábitur,\nlucis resúltat spículum:\ndiscédat omne lúbricum.\n\nIam vana noctis décidant,\nmentis reátus súbruat,\nquicquid tenébris hórridum\nnox áttulit culpæ, cadat,\n\nUt mane illud últimum,\nquod præstolámur cérnui,\nin lucem nobis éffluat,\ndum hoc canóre cóncrepat.\n\nDeo Patri sit glória\neiúsque soli Fílio\ncum Spíritu Paráclito,\nin sempitérna saécula. Amen."
  },
  {
    "id": 9811,
    "val": "Lucis largítor spléndide,\ncuius seréno lúmine\npost lapsa noctis témpora\ndies refúsus pánditur,\n\nTu verus mundi lúcifer,\nnon is qui parvi síderis\nventúræ lucis núntius\nangústo fulget lúmine,\n\nSed toto sole clárior,\nlux ipse totus et dies,\nintérna nostri péctoris\nillúminans præcórdia.\n\nEvíncat mentis cástitas\nquæ caro cupit árrogans,\nsanctúmque puri córporis\ndelúbrum servet Spíritus.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9812,
    "val": "Lúminis fons, lux et orígo lucis,\ntu pius nostris précibus favéto,\nluxque, peccáti ténebris fugátis,\nnos tua adórnet.\n\nEcce transáctus labor est diéi,\nteque nos tuti sumus adnuénte;\nen tibi grates ágimus libéntes\ntempus in omne.\n\nSolis abscéssus ténebras redúxit:\nille sol nobis rádiet corúscus\nluce qui fulva fovet angelórum\nágmina sancta.\n\nQuas dies culpas hodiérna texit,\nChristus deléto pius atque mitis,\npectus et puro rútilet nitóre\ntémpore noctis.\n\nLaus tibi Patri, decus atque Nato,\nFlámini Sancto párilis potéstas,\ncuncta qui sceptro régitis suprémo\nomne per ævum. Amen."
  },
  {
    "id": 9813,
    "val": "Ætérne lucis cónditor,\nlux ipse totus et dies,\nnoctem nec ullam séntiens\nnatúra lucis pérpeti,\n\nIam cedit pallens próximo\ndiéi nox advéntui,\nobtúndens lumen síderum\nadest et clarus lúcifer.\n\nIam stratis læti súrgimus\ngrates canéntes et tuas,\nquod cæcam noctem vícerit\nrevéctans rursus sol diem.\n\nTe nunc, ne carnis gáudia\nblandis subrépant aéstibus,\ndolis ne cedat saéculi\nmens nostra, sancte, quaésumus.\n\nIra ne rixas próvocet,\ngulam ne venter íncitet,\nopum pervértat ne famis,\nturpis ne luxus óccupet,\n\nSed firma mente sóbrii,\ncasto manéntes córpore\ntotum fidéli spíritu\nChristo ducámus hunc diem.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9814,
    "val": "Sator princépsque témporum,\nclarum diem labóribus\nnoctémque qui sopóribus\nfixo distínguis órdine.\n\nMentem tu castam dírige,\nobscúra ne siléntia\nad dira cordis vúlnera\ntelis patéscant ínvidi.\n\nVacent ardóre péctora,\nfaces nec ullas pérferant,\nquæ nostro hæréntes sénsui\nmentis vigórem sáucient.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9815,
    "val": "Dulcis Iesu memória,\ndans vera cordi gáudia,\nsed super mel et ómnia\neius dulcis præséntia.\n\nNil cánitur suávius,\naudítur nil iucúndius,\nnil cogitátur dúlcius\nquam Iesus Dei Fílius.\n\nIesu, dulcédo córdium,\nfons veri, lumen méntium,\nexcédis omne gáudium\net omne desidérium.\n\nQuando cor nostrum vísitas,\ntunc lucet ei véritas,\nmundi viléscit vánitas\net intus fervet cáritas.\n\nDa nobis largus véniam,\namóris tui cópiam;\nda nobis per præséntiam\ntuam vidére glóriam.\n\nLaudes tibi nos pángimus,\ndiléctus es qui Fílius,\nquem Patris atque Spíritus\nsplendor revélat ínclitus. Amen."
  },
  {
    "id": 9816,
    "val": "O nata lux de lúmine,\nIesu, redémptor saéculi,\ndignáre clemens súpplicum\nlaudes precésque súmere.\n\nPræ sole vultu flámmeus,\nut nix amíctu cándidus,\nin monte dignis téstibus\napparuísti cónditor.\n\nVates alúmnis ábditos\nnovis vetústos cónferens,\nutrísque te divínitus\nDeus dedísti crédere.\n\nTe vox patérna caélitus\nsuum vocávit Fílium,\nquem nos fidéli péctore\nregem fatémur caélitum.\n\nQui carne quondam cóntegi\ndignátus es pro pérditis,\nnos membra confer éffici\ntui beáti córporis.\n\nLaudes tibi nos pángimus,\ndiléctus es qui Fílius,\nquem Patris atque Spíritus\nsplendor revélat ínclitus. Amen."
  },
  {
    "id": 9817,
    "val": "Iam lucis orto sídere\nDeum precémur súpplices,\nut in diúrnis áctibus\nnos servet a nocéntibus.\n\nLinguam refrénans témperet,\nne litis horror ínsonet;\nvisum fovéndo cóntegat,\nne vanitátes háuriat.\n\nSint pura cordis íntima,\nabsístat et vecórdia;\ncarnis terat supérbiam\npotus cibíque párcitas;\n\nUt, cum dies abscésserit\nnoctémque sors redúxerit,\nmundi per abstinéntiam\nipsi canámus glóriam.\n\nDeo Patri sit glória\neiúsque soli Fílio\ncum Spíritu Paráclito,\nin sempitérna saécula. Amen."
  },
  {
    "id": 9818,
    "val": "Deus, qui claro lúmine\ndiem fecísti, Dómine,\ntuam rogámus glóriam\ndum pronus dies vólvitur.\n\nIam sol urgénte véspero\noccásum suum gráditur,\nmundum conclúdens ténebris,\nsuum obsérvans órdinem.\n\nTu vero, excélse Dómine,\nprecántes tuos fámulos\ndiúrno lassos ópere\nne sinas umbris ópprimi,\n\nUt non fuscátis méntibus\ndies abscédat saéculi,\nsed tua tecti grátia\ncernámus lucem prósperam.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9819,
    "val": "Novus athléta Dómini\ncollaudétur Domínicus,\nqui rem confórmat nómini,\nvir factus evangélicus.\n\nConsérvans sine mácula\nvirginitátis lílium,\nardébat quasi fácula\npro zelo pereúntium.\n\nMundum calcans sub pédibus\naccínxit cor ad próelia,\nnudus occúrrens hóstibus,\nChristi suffúltus grátia. \n\nPugnat verbo, miráculis,\nmissis per orbem frátribus,\ncrebros adiúngens sédulis\nfletus oratiónibus.\n\nSit trino Deo et símplici\nlaus, honor, decus, glória,\nqui nos prece Domínici\nducat ad cæli gáudia. Amen."
  },
  {
    "id": 9820,
    "val": "O castitátis sígnifer\net fortitúdo mártyrum,\nutrísque reddens praémia,\naudi benígnus súpplices.\n\nHæc virgo magni péctoris,\nbeáta sorte dúplici\nbináque palma nóbilis,\nhic tóllitur præcóniis.\n\nHæc te fatéri pértinax,\ntortóris acre brácchium\narmávit in se strénue\ntibíque fudit spíritum.\n\nSic sæviéntis vúlnera\net blandiéntis víncere\nmundi docens illécebram,\nfidem docent nos íntegram.\n\nHuius favóre débita\nnobis remíttas ómnia,\nfoménta tollens críminum\ntuámque subdens grátiam.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna saécula. Amen."
  },
  {
    "id": 9822,
    "val": "Pergráta mundo núntiat\nauróra solis spícula,\nres et colóre véstiens\niam cuncta dat nitéscere.\n\nQui sol per ævum praénites,\no Christe, nobis vívidus,\nad te canéntes vértimur,\nte gestiéntes pérfrui.\n\nTu Patris es sciéntia\nVerbúmque per quod ómnia\nmiro refúlgent órdine\nmentésque nostras áttrahunt.\n\nDa lucis ut nos fílii\nsic ambulémus ímpigri,\nut Patris usque grátiam\nmores et actus éxprimant.\n\nSincéra præsta ut prófluant\nex ore nostro iúgiter,\net veritátis dúlcibus\nut excitémur gáudiis.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9823,
    "val": "Tellúris ingens cónditor,\nmundi solum qui éruens,\npulsis aquæ moléstiis,\nterram dedísti immóbilem,\n\nUt germen aptum próferens,\nfulvis decóra flóribus,\nfecúnda fructu sísteret\npastúmque gratum rédderet:\n\nMentis perústæ vúlnera\nmunda viróre grátiæ,\nut facta fletu díluat\nmotúsque pravos átterat,\n\nIussis tuis obtémperet,\nnullis malis appróximet,\nbonis repléri gáudeat\net mortis actum nésciat.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9824,
    "val": "Sol ecce surgit ígneus:\npiget, pudéscit, paénitet,\nnec teste quisquam lúmine\npeccáre constánter potest.\n\nTandem facéssat caécitas,\nquæ nosmet in præceps diu\nlapsos sinístris gréssibus\nerróre traxit dévio.\n\nHæc lux serénum cónferat\npurósque nos præstet sibi;\nnihil loquámur súbdolum,\nvolvámus obscúrum nihil.\n\nSic tota decúrrat dies,\nne lingua mendax, ne manus\noculíve peccent lúbrici,\nne noxa corpus ínquinet.\n\nSpeculátor astat désuper,\nqui nos diébus ómnibus\nactúsque nostros próspicit\na luce prima in vésperum.\n\nDeo Patri sit glória\neiúsque soli Fílio\ncum Spíritu Paráclito,\nin sempitérna saécula. Amen."
  },
  {
    "id": 9825,
    "val": "Gáudium mundi, nova stella cæli,\nprócreans solem, páriens paréntem,\nda manum lapsis, fer opem cadúcis,\nvirgo María.\n\nTe Deo factam liquet esse scalam\nqua tenens summa petit Altus ima;\nnos ad excélsi remeáre cæli\ncúlmina dona.\n\nTe beatórum chorus angelórum,\nte prophetárum et apostolórum\nordo prælátam sibi cernit unam\npost Deitátem.\n\nLaus sit excélsæ Tríadi perénnis,\nquæ tibi, Virgo, tríbuit corónam,\natque regínam statuítque nostram\npróvida matrem. Amen."
  },
  {
    "id": 9826,
    "val": "Solis, o Virgo, rádiis amícta,\nbis caput senis redimíta stellis,\nluna cui præbet pédibus scabéllum,\nínclita fulges.\n\nMortis, inférni domitríxque culpæ,\nássides Christo studiósa nostri,\nteque regínam célebrat poténtem\nterra polúsque.\n\nÁsseclas diæ fídei tuére;\ndíssitos adduc ad ovile sacrum;\nquas diu gentes tegit umbra mortis\núndique coge.\n\nSóntibus mitis véniam precáre,\nádiuva flentes, inopes et ægros,\nspes mica cunctis per acúta vitæ\ncerta salútis.\n\nLaus sit excélsæ Tríadi perénnis,\nquæ tibi, Virgo, tríbuit corónam,\natque regínam statuítque nostram\npróvida matrem. Amen."
  },
  {
    "id": 9827,
    "val": "Bernárde, gemma caélitum,\nlaudes, tibi quas pángimus,\nin nostra verte gáudia\nsalútis atque múnera.\n\nTe Christus ussit íntimo\ndilectiónis vúlnere\nSponsaéque fecit próvidus\nscutum, colúmnam, lámpada.\n\nAlmus dedit te Spíritus\nos veritátis prófluum\net angelórum pábuli\narcána mella próferens.\n\nAmóris æstu cándidi\nte Virgo Mater ímbuit,\nquam nemo te facúndius\nvel prædicávit áltius.\n\nTe quæsiérunt árbitrum\nreges, magístri, praésules,\ncultórque solitúdinis\nfama replésti saéculum.\n\nSit Trinitáti glória,\nquæ se vidéndam lárgiens,\ntecum benígna gáudio\nnos det perénni pérfrui. Amen."
  },
  {
    "id": 9828,
    "val": "Deus, qui cæli lumen es\nsatórque lucis, qui polum\npatérno fultum brácchio\npræclára pandis déxtera,\n\nAuróra stellas iam tegit\nrubrum sustóllens gúrgitem,\numéctis atque flátibus\nterram baptízans róribus.\n\nIam noctis umbra línquitur,\npolum calígo déserit,\ntypúsque Christi, lúcifer\ndiem sopítum súscitat.\n\nDies diérum tu, Deus,\nlucísque lumen ipse es,\nUnum potens per ómnia,\npotens in unum Trínitas.\n\nTe nunc, Salvátor, quaésumus\ntibíque genu fléctimus,\nPatrem cum Sancto Spíritu\ntotis laudántes vócibus. Amen."
  },
  {
    "id": 9829,
    "val": "Horis peráctis úndecim\nruit dies in vésperum;\nsolvámus omnes débitum\nmentis libénter cánticum.\n\nLabor diúrnus tránsiit\nquo, Christe, nos condúxeras;\nda iam colónis víneæ\npromíssa dona glóriæ.\n\nMercéde quos nunc ádvocas,\nquos ad futúrum múneras,\nnos in labóre ádiuva\net post labórem récrea.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9830,
    "val": "Diéi luce réddita,\nlætis gratísque vócibus\nDei canámus glóriam,\nChristi faténtes grátiam,\n\nPer quem creátor ómnium\ndiem noctémque cóndidit,\nætérna lege sánciens\nut semper succédant sibi.\n\nTu vera lux fidélium,\nquem lex vetérna non tenet,\nnoctis nec ortu súccidens,\nætérno fulgens lúmine.\n\nPræsta, Pater ingénite,\ntotum ducámus iúgiter\nChristo placéntes hunc diem\nSancto repléti Spíritu. Amen."
  },
  {
    "id": 9831,
    "val": "Fulget in cælis célebris sacérdos,\nstella doctórum rútilat corúsca,\nlumen intáctum fidei per orbis\nclímata spargens.\n\nCive tam claro, Sion o supérna,\nlæta dic laudes Dómino salútis,\nqui modis miris sibi vinxit ipsum\nlúmine complens.\n\nHic fidem sacram vigil usque firmat,\narma et errórum súbigit poténter,\nsórdidos mores lavat et repéllit\ndógmate claro.\n\nQui, gregis Christi speculátor almus,\nénites clero monachísque forma,\ntu Dei nobis fáciem benígnam\nfac prece semper.\n\nLaus, honor, virtus Tríadi beátæ,\ncuius in terris studuísti amánter\nalta scrutári nitidáque in astris\nluce potíris. Amen."
  },
  {
    "id": 9832,
    "val": "O nimis felix meritíque celsi,\nnésciens labem nívei pudóris,\npraépotens martyr eremíque cultor,\nmáxime vatum.\n\nSerta ter denis álios corónant\naucta creméntis, duplicáta quosdam;\ntrina centéno cumuláta fructu\nte, sacer, ornant.\n\nNunc potens nostri méritis opímis\npéctoris duros lápides repélle,\násperum planans iter, et refléxos\ndírige calles,\n\nUt pius mundi sator et redémptor,\nméntibus pulsa mácula polítis,\nrite dignétur véniens sacrátos\npónere gressus.\n\nLáudibus cives célebrant supérni\nte, Deus simplex paritérque trine,\nsúpplices ac nos véniam precámur:\nparce redémptis. Amen."
  },
  {
    "id": 9833,
    "val": "Præcéssor almus grátiæ\net veritátis ángelus,\nlucérna Christi et pérpetis\nevangelísta lúminis,\n\nProphetíæ præcónia,\nquæ voce, vita et áctibus\ncantáverat, hæc ástruit\nmortis sacræ signáculo.\n\nNam nascitúrum saéculis,\nnascéndo quem prævénerat,\nsed et datórem próprii\nmonstráverat baptísmatis,\n\nHuiúsce mortem innóxiam,\nqua vita mundo est réddita,\nsignat sui præságio\nbaptísta martyr sánguinis.\n\nPræsta, Pater piíssime,\nsequi Ioánnis sémitas,\nmetámus ut pleníssime\nætérna Christi múnera. Amen."
  },
  {
    "id": 9834,
    "val": "Magnæ Deus poténtiæ,\nqui ex aquis ortum genus\npartim remíttis gúrgiti,\npartim levas in aéra,\n\nDemérsa lymphis ímprimens,\nsubvécta cælis írrogans,\nut, stirpe una pródita,\ndivérsa répleant loca:\n\nLargíre cunctis sérvulis,\nquos mundat unda sánguinis,\nnescíre lapsus críminum\nnec ferre mortis taédium,\n\nUt culpa nullum déprimat,\nnullum levet iactántia,\nelísa mens ne cóncidat,\neláta mens ne córruat.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9835,
    "val": "Anglórum iam apóstolus,\nnunc angelórum sócius,\nut tunc, Gregóri, géntibus,\nsuccúrre iam credéntibus.\n\nTu largas opum cópias\nomnémque mundi glóriam\nspernis, ut inops ínopem\nIesum sequáris príncipem.\n\nTe celsus Christus póntifex\nsuæ præfert Ecclésiæ;\nsic Petri gradum pércipis,\ncuius et normam séqueris.\n\nScriptúræ sacræ mýstica\nmire solvis ænígmata,\nexcélsaque mystéria\nte docet ipsa Véritas.\n\nO póntifex egrégie,\nlux et decus Ecclésiæ,\nnon sinas in perículis\nquos tot mandátis ínstruis.\n\nSit Patri laus ingénito,\nsit decus Unigénito,\nsit utriúsque párili\nmaiéstas summa Flámini. Amen."
  },
  {
    "id": 9836,
    "val": "O sancta mundi dómina,\nregina cæli ínclita,\no stella maris fúlgida,\nvirgo mater mirífica.\n\nAppáre, dulcis fília,\nnitésce iam, virgúncula,\nflorem latúra nóbilem,\nChristum Deum et hóminem.\n\nNatális tui ánnua\nen cólimus sollémnia,\nquo stirpe delectíssima\nmundo fulsísti génita.\n\nPer te sumus, terrígenæ\nsimúlque iam cælígenæ,\npacáti pace nóbili,\nmore non æstimábili.\n\nSit Trinitáti glória\nper sæculórum saécula,\ncuius vocáris múnere\nmater beáta Ecclésiæ. Amen."
  },
  {
    "id": 9837,
    "val": "Beáta Dei génetrix,\nnitor humáni géneris,\nper quam de servis líberi\nlucísque sumus fílii;\n\nMaría, virgo régia,\nDavid stirpe progénita,\nnon tam patérna nóbilis\nquam dignitáte súbolis,\n\nTu nos, avúlso véteri,\ncomplánta novo gérmini;\nper te sit genus hóminum\nregále sacerdótium.\n\nTu nos culpárum néxibus\nsacris absólve précibus;\ntua proméntes mérita\nad cæli transfer praémia.\n\nSit Trinitáti glória,\no Virgo nobilíssima,\nquæ te suórum múnerum\nthesáurum dat magníficum. Amen."
  },
  {
    "id": 9838,
    "val": "Laude te cives súperi corónant,\nmagne Ioánnes, sociúsque noster\niúngitur cantus, generóse præsul,\ncelse magíster.\n\nÁureo profers veheménter ore\nverba quæ dives facilísque amóris\nvena progígnit, fériunt vel acri\nvúlnere noxas.\n\nIpse virtútum spéculum nitéscis\nac tuæ plebi méritis corúscas,\nómnibus, Pauli velut æmulátor,\nómnia factus.\n\nNemo te frangit, nihil imperántum\nte domant iræ, rutilaéque honórem\nóbtines palmæ venerándus exsul,\npéctore martyr.\n\nNunc tuis valde précibus iuvémur,\nut Dei sedem céleres petámus,\ndúlcibus tecum sonitúri amóris\nvócibus hymnos. Amen."
  },
  {
    "id": 9839,
    "val": "Vexílla regis pródeunt,\nfulget crucis mystérium,\nquo carne carnis cónditor\nsuspénsus est patíbulo;\n\nQuo, vulnerátus ínsuper\nmucróne diro lánceæ,\nut nos laváret crímine,\nmanávit unda et sánguine.\n\nArbor decóra et fúlgida,\nornáta regis púrpura,\nelécta digno stípite\ntam sancta membra tángere!\n\nBeáta, cuius brácchiis\nsæcli pepéndit prétium;\nstatéra facta est córporis\nprædam tulítque tártarí.\n\nSalve, ara, salve, víctima,\nde passiónis glória,\nqua Vita mortem pértulit\net morte vitam réddidit!\n\nO crux, ave, spes única!,\nin hac triúmphi glória\npiis adáuge grátiam\nreísque dele crímina.\n\nTe, fons salútis, Trínitas,\ncolláudet omnis spíritus;\nquos per crucis mystérium\nsalvas, fove per saécula. Amen."
  },
  {
    "id": 9840,
    "val": "Signum crucis mirábile\ntotum per orbem praénitet,\nin qua pepéndit ínnocens\nChristus, redémptor ómnium.\n\nHæc arbor est sublímior\ncedris, habet quas Líbanus,\nquæ poma nescit nóxia,\nsed ferre vitæ praémia.\n\nTe, Christe, rex piíssime,\nhuius crucis signáculo\nhoris, moméntis ómnibus\nmuníre nos non ábnuas,\n\nUt ore tibi cónsono\net corde devotíssimo\npossímus omni témpore\nlaudes reférre débitas.\n\nPatri, tibi, Paráclito\nsit æqua, Iesu, glória,\nqui nos crucis victória\nconcédis usque pérfrui. Amen."
  },
  {
    "id": 9841,
    "val": "Eia, mater, fons amóris,\nme sentíre vim dolóris\nfac, ut tecum lúgeam.\n\nFac ut árdeat cor meum\nin amándo Christum Deum,\nut sibi compláceam.\n\nSancta mater, istud agas,\nCrucifíxi fige plagas\ncordi meo válide.\n\nTui Nati vulneráti,\ntam dignáti pro me pati\npoenas mecum dívide.\n\nFac me vere tecum flere,\nCrucifíxo condolére,\ndonec ego víxero.\n\nIuxta crucem tecum stare\nac me tibi sociáre\nin planctu desídero.\n\nQuando corpus moriétur,\nfac ut ánimæ donétur\nparadísi glória. Amen."
  },
  {
    "id": 9842,
    "val": "Virgo vírginum præclára,\nmihi iam non sis amára;\nfac me tecum plángere.\n\nFac ut portem Christi mortem,\npassiónis fac me sortem\net plagas recólere.\n\nFac me plagis vulnerári,\ncruce hac inebriári\net cruóre Fílii.\n\nFlammis urar ne succénsus,\nper te, Virgo, sim defénsus\nin die iudícii.\n\nFac me cruce custodíri,\nmorte Christi præmuníri,\nconfovéri grátia.\n\nQuando corpus moriétur,\nfac ut ánimæ donétur\nparadísi glória. Amen."
  },
  {
    "id": 9843,
    "val": "Fulgéntis auctor aétheris,\nqui lunam lumen nóctibus,\nsolem diérum cúrsibus\ncerto fundásti trámite,\n\nNox atra iam depéllitur,\nmundi nitor renáscitur,\nnovúsque iam mentis vigor\ndulces in actus érigit.\n\nLaudes sonáre iam tuas\ndies relátus ádmonet,\nvultúsque cæli blándior\nnostra serénat péctora.\n\nVitémus omne lúbricum,\ndeclínet prava spíritus,\nvitam facta non ínquinent,\nlinguam culpa non ímplicet;\n\nSed, sol diem dum cónficit,\nfides profúnda férveat,\nspes ad promíssa próvocet,\nChristo coniúngat cáritas.\n\nPræsta, Pater piíssime,\nPatríque compar Únice,\ncum Spíritu Paráclito\nregnans per omne saéculum. Amen."
  },
  {
    "id": 9844,
    "val": "Sol, ecce, lentus óccidens\nmontes et arva et aéquora\nmæstus relínquit, ínnovat\nsed lucis omen crástinæ.\n\nMirántibus mortálibus\nsic te, Creátor próvide,\nleges vicésque témporum\numbris dedísse et lúmini.\n\nAc dum, tenébris aéthera\nsiléntio preméntibus,\nvigor labórum déficit,\nquies cupíta quaéritur.\n\nSpe nos fidéque dívites\ntui beámur lúmine\nVerbi, quod est a saéculis\nsplendor patérnæ glóriæ.\n\nEst ille sol qui nésciat\nortum vel umquam vésperum;\nquo terra gestit cóntegi,\nquo cæli in ævum iúbilant.\n\nHac nos seréna pérpetim\nda luce tandem pérfrui,\ncum Nato et almo Spíritu\ntibi novántes cántica. Amen."
  },
  {
    "id": 9845,
    "val": "Tibi, Christe, splendor Patris,\nvita, virtus córdium,\nin conspéctu angelórum\nvotis, voce psállimus;\nalternántes concrepándo\nmelos damus vócibus.\n\nCollaudámus venerántes\nínclitos archángelos,\nsed præcípue primátem\ncæléstis exércitus,\nMichaélem in virtúte\nconteréntem Sátanam.\n\nQuo custóde procul pelle,\nrex Christe piíssime,\nomne nefas inimíci;\nmundos corde et córpore\nparadíso redde tuo\nnos sola cleméntia.\n\nGlóriam Patri melódis\npersonémus vócibus,\nglóriam Christo canámus,\nglóriam Paráclito,\nqui Deus trinus et unus\nexstat ante saécula. Amen."
  },
  {
    "id": 9846,
    "val": "Ángelum pacis Míchael ad istam,\nChriste, demítti rogitámus aulam,\ncuncta quo crebro veniénte crescant\npróspera nobis.\n\nÁngelus fortis Gábriel, ut hostem\npellat antíquum, vólitet supérne,\nsaépius templum cúpiens favéndo\nvísere nostrum.\n\nÁngelum nobis médicum salútis\nmitte de cælis Ráphael, ut omnes\nsanet ægrótos paritérque nostros\ndírigat actus.\n\nChriste, sanctórum decus angelórum,\nadsit illórum chorus usque nobis,\nut simul tandem Tríadi per ævum\ncármina demus. Amen."
  },
  {
    "id": 9847,
    "val": "Festíva cánimus laude Hierónymum,\nqui nobis rádiat sidus ut éminens\ndoctrínæ méritis ac simul áctibus\nvitæ fortis et ásperæ.\n\nHic verbum fídei sánctaque dógmata\nscrutándo stúduit pándere lúcide,\naut hostes, véhemens ut leo, cóncitus\nacri voce reféllere.\n\nInsúdans álacer prata viréntia\nScriptúræ cóluit caélitus éditæ;\nex his et lócuples dúlcia prótulit\ncunctis pábula grátiæ.\n\nDesérti cúpiens grata siléntia,\nad cunas Dómini pérvigil ástitit,\nut carnem crúcians se daret íntime\nPatri munus et hóstiam.\n\nTanti nos, pétimus te, Deus óptime,\ndoctóris précibus dírige, cónfove,\nut lætas líceat nos tibi in ómnia\nlaúdes pángere saécula. Amen."
  },
  {
    "id": 9848,
    "val": "Orbis patrátor óptime,\nquæcúmque sunt qui déxtera\nmagna creásti, nec regis\nminóre providéntia,\n\nAdésto supplicántium\ntibi reórum cóetui,\nlucísque sub crepúsculum\nlucem novam da méntibus.\n\nTuúsque nobis ángelus,\nsignátus ad custódiam,\nhic adsit, a contágio\nqui críminum nos prótegat.\n\nNobis dracónis aémuli\ncalúmnias extérminet,\nne rete frauduléntiæ\nincáuta nectat péctora.\n\nMetum repéllat hóstium\nnostris procul de fínibus;\npacem secúndet cívium\nfugétque pestiléntiam.\n\nDeo Patri sit glória,\nqui, quos redémit Fílius\net Sanctus unxit Spíritus,\nper ángelos custódiat. Amen."
  },
  {
    "id": 9849,
    "val": "Custódes hóminum psállimus ángelos,\nnatúræ frágili quos Pater áddidit\ncæléstis cómites, insidiántibus\nne succúmberet hóstibus.\n\nNam quod corrúerit próditor ángelus,\nconcéssis mérito pulsus honóribus,\nardens invídia péllere nítitur\nquos cælo Deus ádvocat.\n\nHuc, custos, ígitur pérvigil ádvola,\navértens pátria de tibi crédita\ntam morbos ánimi quam requiéscere\nquicquid non sinit íncolas.\n\nSanctæ sit Tríadi laus pia iúgiter,\ncuius perpétuo númine máchina\ntriplex hæc régitur, cuius in ómnia\nregnat gloria saécula. Amen."
  },
  {
    "id": 9850,
    "val": "In cælésti collégio\nFrancíscus fulget glória,\ninsígni privilégio\nChristi portans insignia.\n\nHic coetus apostólici\nest factus consors páuperis,\ncrucem in se domínici\nsignum repórtans fóederis.\n\nHic martyr desidério\ncrucem post Iesum báiulat,\nquem mártyrum consórtio\nChristus in cælis cópulat.\n\nCrucem per abstinéntiam\nFrancíscus ferens iúgiter,\niam confessórum glóriam\nadéptus est felíciter.\n\nCandens decóre níveo,\npassum hic sequens Dóminum,\nnunc castitátis praémio\ngaudet in choro vírginum.\n\nPater, Natus cum Flámine\nnos per Francísci vúlnera\nlustrent divíno lúmine,\nætérna dantes múnera. Amen."
  },
  {
    "id": 9853,
    "val": "Te gestiéntem gáudiis,\nte sáuciam dolóribus,\nte iugi amíctam glória,\no Virgo Mater, pángimus.\n\nAve, redúndans gáudio\ndum cóncipis, dum vísitas,\net edis, offers, ínvenis,\nmater beáta, Fílium.\n\nAve, dolens et íntimo\nin corde agónem, vérbera,\nspinas crucémque Fílii\nperpéssa, princeps mártyrum.\n\nAve, in triúmphis Fílii,\nin ígnibus Parácliti,\nin regni honóre et lúmine\nregína fulgens glória.\n\nVeníte, gentes, cárpite\nex his rosas mystériis,\net pulchri amóris ínclitæ\nmatri corónas néctite.\n\nIesu, tibí sit glória,\nqui natus es de Vírgine,\ncum Patre et almo Spíritu,\nin sempitérna saécula. Amen."
  },
  {
    "id": 9854,
    "val": "Regis supérni núntia\ndomum patérnam déseris,\nterris, Terésa, bárbaris\nChristum datúra aut sánguinem.\n\nSed te manet suávior\nmors, poena poscit dúlcior:\ndivíni amóris cúspide\nin vulnus icta cóncides.\n\nO caritátis víctima,\ntu corda nostra cóncrema,\ntibíque gentes créditas\ninférni ab igne líbera.\n\nTe, sponse, Iesu, vírginum,\nbeáti adórent órdines,\net nuptiáli cántico\nlaudent per omne saéculum. Amen."
  },
  {
    "id": 9855,
    "val": "Hæc est dies, qua cándidæ\ninstar colúmbæ, caélitum\nad sacra templa spíritus\nse tránstulit Terésiæ,\n\nSponsíque voces áudiit:\n«Veni, soror, de vértice\nCarméli ad Agni núptias;\nveni ad corónam glóriæ».\n\nTe, sponse, Iesu, vírginum,\nbeati adórent órdines,\net nuptiáli cántico\nlaudent per omne saéculum. Amen."
  },
  {
    "id": 9856,
    "val": "Pláusibus, Luca, cánimus triúmphum\nquo nites fuso rútilo cruóre,\natque præcélsis méritis adéptam\nrite corónam.\n\nSpíritus ductu, studiósus orbi\nmira quæ pastor dócuit supérnus\nChristus ac fecit míserans amóre,\ntradis amánter.\n\nPróvidus chartis pérhibes venústis\ngesta quæ Iesu célebrant alúmnos,\neius et gentis nova quæ patéscunt\nin nova sæcla.\n\nO comes Pauli, speculátor alti\ncordis illíus sed et æmulátor,\ncáritas Christi fac ut usque nostrum\npectus adúrat.\n\nTu malis nostris médicus fer artem,\nconfer et lætum fídei levámen,\nut Deo tandem potiámur, ipsi\nsemper ovántes. Amen."
  },
  {
    "id": 9858,
    "val": "Commúne vos, apóstoli,\nextóllat hymni iúbilum,\nquos ádvocat par grátia\ncorónat una glória.\n\nArdóre pulsus caélico,\nChristi premis vestígia,\nSimon, et illum núntias\nzelo peráctus ímpigro.\n\nTu carne frater, ássecla\nfratérque Christi spíritu,\nIuda, Magístrum praédicas\nscriptísque fratres érudis.\n\nNec pertiméscit sánguinem\nutérque purum fúndere,\nut veritátis énitens\nsit testis atque víctima.\n\nO summa cæli sídera,\nnos detis ut per áspera,\nfide valéntes íntegra,\ntendámus ad cæléstia.\n\nPatri per ævum glória\nNatóque cum Paráclito,\nquorum supérnis gáudiis\nsimul fruémur pérpetim. Amen."
  },
  {
    "id": 9859,
    "val": "Exsúltet cælum láudibus, \nresúltet terra gáudiis: \napostolórum glóriam\nsacra canunt sollémnia.\n\nVos, sæcli iusti iúdices \net vera mundi lúmina, \nvotis precámur córdium, \naudíte preces súpplicum.\n\nQui cælum verbo cláuditis \nserásque eius sólvitis,\nnos a peccátis ómnibus \nsólvite iussu, quaésumus.\n\nQuorum præcépto súbditur \nsalus et languor ómnium, \nsanáte ægros móribus,\nnos reddéntes virtútibus.\n\nUt, cum iudex advénerit \nChristus in fine saéculi,\nnos sempitérni gáudii\nfáciat esse cómpotes.\n\nDeo sint laudes glóriæ, \nqui dat nos evangélicis\nper vos doctrínis ínstrui\net prósequi cæléstia. Amen."
  },
  {
    "id": 9860,
    "val": "Iesu, salvátor saéculi,\nredémptis ope súbveni,\net, pia Dei génetrix,\nsalútem posce míseris.\n\nCoetus omnes angélici,\npatriarchárum cúnei\nac prophetárum mérita\nnobis precéntur véniam.\n\nBaptísta tui praévius\net cláviger æthéreus\ncum céteris apóstolis\nnos solvant nexu críminis.\n\nChorus sacrátus mártyrum,\nsacerdótum conféssio\net virginális cástitas\nnos a peccátis ábluant.\n\nMonachórum suffrágia\nomnésque cives caélici\nánnuant votis súpplicum\net vitæ poscant praémium.\n\nSit, Christe, tibi glória\ncum Patre et Sancto Spíritu,\nquorum luce mirífica\nsancti congáudent pérpetim. Amen."
  },
  {
    "id": 9861,
    "val": "Christe, redémptor ómnium,\nconsérva tuos fámulos,\nbeátæ semper Vírginis\nplacátus sanctis précibus.\n\nBeáta quoque ágmina\ncæléstium spirítuum,\nprætérita, præséntia,\nfutúra mala péllite.\n\nVates ætérni iúdicis\napostolíque Dómini,\nsupplíciter expóscimus\nsalvári vestris précibus.\n\nMártyres Dei íncliti\nconfessorésque lúcidi,\nvestris oratiónibus\nnos ferte in cæléstibus.\n\nChori sanctárum vírginum\nmonachorúmque ómnium,\nsimul cum sanctis ómnibus\nconsórtes Christi fácite.\n\nSit Trinitáti glória,\nvestrásque voces iúngite\nut illi laudes débitas\npersolvámus alácriter. Amen."
  },
  {
    "id": 9862,
    "val": "Spes, Christe, nostræ véniæ,\ntu vita, resurréctio;\nad te sunt corda et óculi\ncum mortis dolor íngruit.\n\nTu quoque mortis taédia\npassus dirósque stímulos,\nPatri, inclináto cápite,\nmitis dedísti spíritum.\n\nVere nostros excípiens\nlanguóres, pastor míserens,\ntecum donásti cómpati\nPatrísque in sinu cómmori.\n\nApértis pendens brácchiis,\nin cor transfíxum pértrahis\nquos moritúros ággravat\nmorbus vel mæror ánxius.\n\nQui portis fractis ínferi\nvictor pandísti caélicas,\nnos nunc doléntes érige,\npost óbitum vivífica.\n\nSed et qui frater córpore\nnunc dormit pacis réquie,\niam te beánte vígilet\ntibíque laudes réferat. Amen."
  },
  {
    "id": 9863,
    "val": "Imménsæ rex poténtiæ,\nChriste, tu Patris glóriam\nnostrúmque decus móliens,\nmortis fregísti iácula.\n\nInfírma nostra súbiens\nmagnúmque petens proelium,\nmortem qua serpens vícerat,\nvictor calcásti móriens.\n\nSurgens fortis e túmulo,\npascháli nos mystério\npeccáto rursus mórtuos\nad vitam semper ínnovas.\n\nVitam largíre grátiæ,\nut, sponsus cum redíeris,\nornáta nos cum lámpade\niam promptos cælo invénias.\n\nIn lucem nos et réquiem\nserénus iudex áccipe,\nquos fides sanctæ Tríadi\ndevínxit atque cáritas.\n\nTuúmque voca fámulum,\nqui nunc exútus córpore\nin regna Patris ínhiat,\nut te colláudet pérpetim. Amen"
  },
  {
    "id": 9864,
    "val": "Martíne, par apóstolis,\nfestum coléntes tu fove;\nqui vívere discípulis\naut mori vis, nos réspice.\n\nFac nunc quod olim gésseras,\nnunc praésules clarífica,\nauge decus Ecclésiæ,\nfraudes relíde Sátanæ.\n\nQui ter chaos evísceras,\nmersos reátu súscita;\ndivíseras ut chlámydem,\nnos índue iustítiam.\n\nUt speciális glóriæ\nquondam tuæ memíneris,\npontíficum nunc órdini\npio favóre súbveni.\n\nSit Trinitáti glória,\nMartínus ut conféssus est,\neius fidem qui iúgiter\nin nos per actus ínserat. Amen."
  },
  {
    "id": 9865,
    "val": "Iste conféssor Dómini sacrátus,\nfesta plebs cuius célebrat per orbem,\nhódie lætus méruit secréta\nscándere cæli.\n\nQui pius, prudens, húmilis, pudícus,\nsóbrius, castus fuit et quiétus,\nvita dum præsens vegetávit eius\ncórporis artus.\n\nAd sacrum cuius túmulum frequénter\nmembra languéntum modo sanitáti,\nquólibet morbo fuerint graváti,\nrestituúntur.\n\nUnde nunc noster chorus in honórem\nípsius, hymnum canit hunc libénter,\nut piis eius méritis iuvémur\nomne per ævum.\n\nSit salus illi, decus atque virtus,\nqui supra cæli résidens cacúmen,\ntótius mundi máchinam gubérnat\ntrinus et unus. Amen."
  },
  {
    "id": 9867,
    "val": "Ave, maris stella, \nDei mater alma, \natque semper virgo,\nfelix cæli porta.\n\nSumens illud «Ave» \nGabriélis ore,\nfunda nos in pace, \nmutans Evæ nomen.\n\nSolve vincla reis, \nprofer lumen cæcis, \nmala nostra pelle, \nbona cuncta posce.\n\nMonstra te esse matrem, \nsumat per te precem\nqui pro nobis natus\ntulit esse tuus.\n\nVirgo singuláris, \ninter omnes mitis, \nnos culpis solútos \nmites fac et castos.\n\nVitam præsta puram, \niter para tutum,\nut vidéntes Iesum \nsemper collætémur.\n\nSit laus Deo Patri, \nsummo Christo decus, \nSpirítui Sancto\nhonor, tribus unus. Amen."
  },
  {
    "id": 9868,
    "val": "Vox clara ecce íntonat,\nobscúra quæque íncrepat:\nprocul fugéntur sómnia;\nab æthre Christus prómicat.\n\nMens iam resúrgat tórpida\nquæ sorde exstat sáucia;\nsidus refúlget iam novum,\nut tollat omne nóxium.\n\nE sursum Agnus míttitur\nlaxáre gratis débitum;\nomnes pro indulgéntia\nvocem demus cum lácrimis.\n\nSecundo ut cum fúlserit\nmundúmque horror cínxerit,\nnon pro reátu púniat,\nsed nos pius tunc prótegat.\n\nSummo Parénti glória\nNatóque sit victória,\net Flámini laus débita\nper sæculórum saécula. Amen."
  },
  {
    "id": 9869,
    "val": "Cónditor alme síderum,\nætérna lux credéntium,\nChriste, redémptor ómnium,\nexáudi preces súpplicum.\n\nQui cóndolens intéritu\nmortis períre saéculum,\nsalvásti mundum lánguidum,\ndonans reis remédium,\n\nVergénte mundi véspere,\nuti sponsus de thálamo,\negréssus honestíssima\nVírginis matris cláusula.\n\nCuius forti poténtiæ\ngenu curvántur ómnia;\ncæléstia, terréstria\nnutu faténtur súbdita.\n\nTe, Sancte, fide quaésumus,\nventúre iudex saéculi,\nconsérva nos in témpore\nhostis a telo pérfidi.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9870,
    "val": "Præclára custos vírginum\nDeíque mater ínnuba,\ncæléstis aulæ iánua,\nspes nostra, cæli gáudium;\n\nInter rubéta lílium,\ncolúmba formosíssima,\ne stirpe virga gérminans\nnostro medélam vúlneri;\n\nTurris dracóni impérvia,\namíca stella náufragis,\ndefénde nos a fráudibus\ntuáque luce dírige.\n\nErróris umbras díscute,\nsyrtes dolósas ámove,\nfluctus tot inter, déviis\ntutam reclúde sémitam.\n\nQuæ labe nostræ oríginis\nintácta splendes única,\nserpéntis artes aémuli\nelúde vindex ínclita.\n\nPatri sit et Paráclito\ntuóque Nato glória,\nqui sanctitátis únicæ\nte munerárunt grátia. Amen."
  },
  {
    "id": 9871,
    "val": "In plausu grati cárminis\nadsit nova lætítia,\ndum Dei matris Vírginis\nsumit vita princípia.\n\nMaría, mundi glória,\nlucis ætérnæ fília,\nte præservávit Fílius\nab omni labe pénitus.\n\nOriginális mácula\ncuncta respérsit saécula;\nsola post Natum vítiis\nnumquam contácta díceris.\n\nCaput serpéntis cállidi\ntuo pede contéritur;\nfastus gigántis pérfidi\nDavid funda devíncitur.\n\nColúmba mitis, húmilis,\nfers, carens felle críminis,\nsignum Dei cleméntiæ,\nramum viréntis grátiæ.\n\nPatri sit et Paráclito\ntuóque Nato glória,\nqui sanctitátis únicæ\nte munerárunt grátia. Amen."
  },
  {
    "id": 9872,
    "val": "A solis ortus cárdine\nadúsque terræ límitem\nChristum canámus príncipem,\nnatum María Vírgine.\n\nBeátus auctor sǽculi\nservíle corpus índuit,\nut carne carnem líberans\nnon pérderet quod cóndidit.\n\nClausæ paréntis víscera\ncæléstis intrat grátia;\nventer puéllæ báiulat\nsecréta quæ non nóverat.\n\nDomus pudíci péctoris\ntemplum repénte fit Dei;\nintácta nésciens virum\nverbo concépit Fílium.\n\nEníxa est puérpera\nquem Gábriel prædíxerat,\nquem matris alvo géstiens\nclausus Ioánnes sénserat.\n\nFeno iacére pértulit,\npræsépe non abhórruit,\nparvóque lacte pastus est\nper quem nec ales ésurit.\n\nGaudet chorus cæléstium\net ángeli canunt Deum,\npalámque fit pastóribus\npastor, creátor ómnium.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna sǽcula. Amen."
  },
  {
    "id": 9873,
    "val": "Christus est vita véniens in orbem,\nqui ferens vulnus removénsque mortem,\nad Patris dextram repeténdo, regnat\nsede supérna.\n\nHunc sequens primus Stéphanus miníster\nsortis illátæ título est decórus,\nquam dedit spirans Dómini benígnus\nSpíritus illi.\n\nSáxeo nimbo lapidátus instat,\nsústinet mortis rábiem profánam,\nhóstibus quærit véniam misértus\npéctore grato.\n\nQuaésumus flentes, benedícte prime\nmartyr et civis sociáte iustis:\ncaélitus claræ regiónis heres,\nmitte favóres.\n\nGlóriæ laudes Tríadi beátæ\nmártyrum læti cómites canámus,\nquæ dedit primas Stéphano ex agóne\nferre corónas. Amen."
  },
  {
    "id": 9874,
    "val": "Christe, redémptor ómnium,\nex Patre, Patris Únice,\nsolus ante princípium\nnatus ineffabíliter,\n\nTu lumen, tu splendor Patris,\ntu spes perénnis ómnium,\ninténde quas fundunt preces\ntui per orbem sérvuli.\n\nSalútis auctor, récole\nquod nostri quondam córporis,\nex illibáta Vírgine\nnascéndo, formam súmpseris.\n\nHic præsens testátur dies,\ncurrens per anni círculum,\nquod solus a sede Patris\nmundi salus advéneris;\n\nHunc cælum, terra, hunc mare,\nhunc omne quod in eis est,\nauctórem advéntus tui\nlaudat exsúltans cántico.\n\nNos quoque, qui sancto tuo\nredémpti sumus sánguine,\nob diem natális tui\nhymnum novum concínimus.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna sǽcula. Amen."
  },
  {
    "id": 9875,
    "val": "Cohors beáta Séraphim\nquem Christus arcte díligit\nlaudet, chorúsque cánticis\nnoster resúltet aémulis.\n\nHic discit, almus édocet\nhic unde Verbum pródeat,\nsinúmque matris ímpleat,\nsinum Patris non déserens.\n\nFelix Ioánnes, déligit\net te Magíster próvidus,\nut clara Thabor lúmina\nhortíque cernas taédia.\n\nTu, raptus in sublímia,\narcána cæli cónspicis,\nAgni sed et mystéria\nEcclesiaéque pércipis.\n\nO digne fili Vírgine,\nsuccéssor alti nóminis,\nnos adde Matri fílios,\nnos conde Christi in péctore.\n\nVerbo sit ingens glória,\ncaro quod est et créditur,\ncum Patre et almo Spíritu\nin sempitérna saécula. Amen."
  },
  {
    "id": 9876,
    "val": "Audit tyránnus ánxius\nadésse regum príncipem,\nqui nomen Isræl regat\nteneátque David régiam.\n\nExclámat amens núntio:\n«Succéssor instat, péllimur;\nsatélles, i, ferrum rape,\nperfúnde cunas sánguine!».\n\nQuo próficit tantum nefas?\nQuid crimen Heródem iuvat?\nUnus tot inter fúnera\nimpúne Christus tóllitur.\n\nSalvéte, flores mártyrum,\nquos lucis ipso in límine\nChristi insecútor sústulit\nceu turbo nascéntes rosas.\n\nVos prima Christi víctima,\ngrex immolatórum tener,\naram sub ipsam símplices\npalma et corónis lúditis.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna saécula. Amen."
  },
  {
    "id": 9877,
    "val": "O lux beáta caélitum\net summa spes mortálium,\nIesu, cui doméstica\narrísit orto cáritas;\n\nMaría, dives grátia,\no sola quæ casto potes\nfovére Iesum péctore,\ncum lacte donans óscula;\n\nTuque ex vetústis pátribus\ndelécte custos Vírginis,\ndulci patris quem nómine\ndivína Proles ínvocat:\n\nDe stirpe Iesse nóbili\nnati in salútem géntium,\naudíte nos, qui súpplices\nex corde vota fúndimus.\n\nQua vestra sedes flóruit\nvirtútis omnis grátia,\nhanc detur in domésticis\nreférre posse móribus.\n\nIesu, tuis oboediens\nqui factus es paréntibus,\ncum Patre summo ac Spíritu\nsemper tibi sit glória. Amen."
  },
  {
    "id": 9878,
    "val": "Christe, splendor Patris,\nDei mater Virgo,\nIoseph, tam sacrórum\npígnorum servátor,\n\nNitet vestra domus\nflóribus virtútum,\nunde gratiárum\nfons prománat ipse.\n\nÁngeli stupéntes\nNatum Dei cernunt\nservi forma indútum\nservis famulántem.\n\nImus præes, Ioseph,\nhumilísque iubes;\niubes et María\net utríque servis.\n\nCunctis præstant aulis\nhæc egéna sæpta,\nsalus unde coepit\ngéneris humáni.\n\nIesu, Mater, Ioseph,\nmansiónis vestræ\nnostras date sedes\ndonis frui sanctis.\n\nTibi laudes, Christe,\nspem qui nobis præbes,\ntuos per parántes\ncæli adíre domum. Amen."
  },
  {
    "id": 9879,
    "val": "Corde natus ex Paréntis\nante mundi exórdium,\nAlpha et Ómega vocátus,\nipse fons et cláusula\nómnium quæ sunt, fuérunt\nquæque post futúra sunt.\n\nCórporis formam cadúci,\nmembra morti obnóxia\nínduit, ne gens períret\nprimoplásti ex gérmine,\nmérserat quam lex profúndo\nnoxiális tártaro.\n\nO beátus ortus ille,\nVirgo cum puérpera\nédidit nostram salútem\nfeta Sancto Spíritu,\net puer redémptor orbis\nos sacrátum prótulit.\n\nEcce, quem vates vetústis\nconcinébant saéculis,\nquem prophetárum fidéles\npáginæ spopónderant,\némicat promíssus olim:\ncuncta colláudent eum!\n\nGlóriam Patri melódis\npersonémus vócibus;\nglóriam Christo canámus,\nmatre nato vírgine,\ninclitóque sempitérnam\nglóriam Paráclito. Amen."
  },
  {
    "id": 9880,
    "val": "Fit porta Christi pérvia\nomni reférta grátia,\ntransítque rex, et pérmanet\nclausa, ut fuit, per saécula.\n\nSummi Paréntis Fílius\nprocéssit aula Vírginis,\nsponsus, redémptor, cónditor,\nsuæ gigas Ecclésiæ:\n\nHonor matris et gáudium,\nimménsa spes credéntium,\nlapis de monte véniens\nmundúmque replens grátia.\n\nExsúltet omnis ánima,\nquod nunc salvátor géntium\nadvénit mundi Dóminus\nredímere quos cóndidit.\n\nChristo sit omnis glória,\nquem Pater Deum génuit,\nquem Virgo mater édidit\nfecúnda Sancto Spíritu. Amen."
  },
  {
    "id": 9881,
    "val": "Hostis Heródes ímpie,\nChristum veníre quid times?\nNon éripit mortália\nqui regna dat cæléstia.\n\nIbant magi, qua vénerant\nstellam sequéntes praéviam,\nlumen requírunt lúmine,\nDeum faténtur múnere.\n\nLavácra puri gúrgitis\ncæléstis Agnus áttigit;\npeccáta quæ non détulit\nnos abluéndo sústulit.\n\nNovum genus poténtiæ:\naquæ rubéscunt hýdriæ,\nvinúmque iussa fúndere\nmutávit unda oríginem.\n\nIesu, tibi sit glória,\nqui te revélas géntibus,\ncum Patre et almo Spíritu,\nin sempitérna saécula. Amen."
  },
  {
    "id": 9882,
    "val": "Quicúmque Christum quaéritis,\nóculos in altum tóllite:\nillic licébit vísere\nsignum perénnis glóriæ.\n\nHæc stella, quæ solis rotam\nvincit decóre ac lúmine,\nvenísse terris núntiat\ncum carne terréstri Deum.\n\nEn, Pérsici ex orbis sinu,\nsol unde sumit iánuam,\ncernunt períti intérpretes\nregále vexíllum magi.\n\n«Quis iste tantus —ínquiunt—\nregnátor astris ímperans,\nquem sic tremunt cæléstia,\ncui lux et æthra insérviunt?\n\nIllústre quiddam cérnimus\nquod nésciat finem pati,\nsublíme, celsum, intérminum,\nantíquius cælo et chao.\n\nHic ille rex est géntium\npopulíque rex Iudáici,\npromíssus Ábrahæ patri\neiúsque in ævum sémini».\n\nIesu, tibi sit glória,\nqui te revélas géntibus,\ncum Patre et almo Spíritu,\nin sempitérna saécula. Amen."
  },
  {
    "id": 9883,
    "val": "A Patre Unigénite,\nad nos venis per Vírginem,\nbaptísmi rore cónsecrans\ncunctos, fide regénerans.\n\nDe cælo celsus pródiens\néxcipis formam hóminis,\nfactúram morte rédimens,\ngáudia vitæ lárgiens.\n\nHoc te, Redémptor, quǽsumus:\nillábere propítius,\nclarúmque nostris córdibus\nlumen præbe deíficum.\n\nMane nobíscum, Dómine,\nnoctem obscúram rémove,\nomne delíctum áblue,\npie medélam tríbue.\n\nO Christe, vita, véritas,\ntibi sit omnis glória,\nquem Patris atque Spíritus\nsplendor revélat cǽlitus. Amen."
  },
  {
    "id": 9884,
    "val": "Iesus refúlsit ómnium\npius redémptor géntium;\ntotum genus fidélium\nlaudis celébret cánticum.\n\nDenis ter ævi círculis\niam parte vivens córporis,\nlympham petit baptísmatis\ncunctis carens contágiis.\n\nFelix Ioánnes mérgere\nillum treméscit flúmine,\npotest suo qui sánguine\npeccáta mundi térgere.\n\nVox ergo Prolem de polis\ntestátur excélsi Patris,\nfluítque virtus Spíritus\nsancti datrix charísmatis.\n\nNos, Christe, voce súpplici\nprecámur, omnes prótege,\nac mente fac nitéscere\ntibíque mundos vívere.\n\nO Christe, vita, véritas,\ntibi sit omnis glória,\nquem Patris atque Spíritus\nsplendor revélat cǽlitus. Amen."
  },
  {
    "id": 9885,
    "val": "Implénte munus débitum\nIoánne, rerum cónditor\nIordáne mersus hac die\naquas lavándo díluit,\n\nNon ipse mundári volens\nde ventre natus Vírginis,\npeccáta sed mortálium\nsuo lavácro tóllere.\n\nDicénte Patre quod «meus\ndiléctus hic est Fílius»,\nsuménte Sancto Spíritu\nformam colúmbæ caélitus,\n\nHoc mýstico sub nómine\nmicat salus Ecclésiæ;\nPersóna trina cómmanet\nunus Deus per ómnia.\n\nO Christe, vita, véritas,\ntibi sit omnis glória,\nquem Patris atque Spíritus\nsplendor revélat caélitus. Amen."
  },
  {
    "id": 9886,
    "val": "Te, loseph, célebrent ágmina caélitum,\nte cuncti résonent christíadum chori,\nqui, clarus méritis, iunctus es ínclitæ\ncasto foedere Vírgini.\n\nAlmo cum túmidam gérmine cóniugem\nadmírans dúbio tángeris ánxius,\nafflátu súperi Fláminis ángelus\nconcéptum púerum docet.\n\nTu natum Dóminum stringis, ad éxteras\nÆgypti prófugum tu séqueris plagas;\namíssum Sólymis quæris et ínvenis,\nmiscens gáudia flétibus.\n\nEléctos réliquos mors pia cónsecrat\npalmámque eméritos glória súscipit;\ntu vivens, súperis par, frúeris Deo,\nmira sorte beátior.\n\nNobis, summa Trias, parce precántibus;\nda Ioseph méritis sídera scándere,\nut tandem líceat nos tibi pérpetim\ngratum prómere cánticum. Amen."
  },
  {
    "id": 9887,
    "val": "Caélitum, Ioseph, decus atque nostræ\ncerta spes vitæ columénque mundi,\nquas tibi læti cánimus, benígnus\nsúscipe laudes.\n\nTe, satum David, státuit Creátor\nVírginis sponsum, voluítque Verbi\nte patrem dici, dedit et minístrum\nesse salútis.\n\nTu Redemptórem stábulo iacéntem,\nquem chorus vatum cécinit futúrum,\náspicis gaudens, sociúsque matris\nprimus adóras.\n\nRex Deus regum, dominátor orbis,\ncuius ad nutum tremit inferórum\nturba, cui pronus famulátur æther,\nse tibi subdit.\n\nLaus sit excélsæ Tríadi perénnis\nquæ, tibi insígnes tríbuens honóres\ndet tuis nobis méritis beátæ\ngaúdia vitæ. Amen."
  },
  {
    "id": 9888,
    "val": "Agnóscat omne saéculum\nvenísse vitæ praémium;\npost hostis ásperi iugum\nappáruit redémptio.\n\nIsaías quæ praécinit\ncompléta sunt in Vírgine;\nannuntiávit Ángelus,\nSanctus replévit Spíritus.\n\nMaría ventre cóncipit\nverbi fidélis sémine;\nquem totus orbis non capit,\nportant puéllæ víscera.\n\nAdam vetus quod pólluit,\nAdam novus hoc ábluit;\ntumens quod ille déicit,\nhumíllimus hic érigit.\n\nChristo sit omnis glória,\nDei Paréntis Fílio,\nquem Virgo felix cóncipit\nSancti sub umbra Spíritus. Amen."
  },
  {
    "id": 9889,
    "val": "O lux, salútis núntia,\nqua Vírgini fert Ángelus\ncomplénda mox orácula\net cara terris gáudia.\n\nQui Patris ætérno sinu\nætérna Proles náscitur,\nobnóxius fit témpori\nmatrémque in orbe séligit.\n\nNobis piándis víctima\nnostros se in artus cólligit,\nut innocénti sánguine\nscelus nocéntum díluat.\n\nConcépta carne Véritas,\numbráta velo Vírginis,\npuris vidénda méntibus,\nimple tuo nos lúmine.\n\nEt quæ modésto péctore\nte dicis ancíllam Dei,\nregína nunc cæléstium,\npatróna sis fidélium.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna saécula. Amen."
  },
  {
    "id": 9890,
    "val": "Ave, maris stella,\nDei mater alma,\natque semper virgo,\nfelix cæli porta.\n\nSumens illud «Ave»\nGabriélis ore,\nfunda nos in pace,\nmutans Evæ nomen.\n\nSolve vincla reis,\nprofer lumen cæcis,\nmala nostra pelle,\nbona cuncta posce.\n\nMonstra te esse matrem,\nsumat per te precem\nqui pro nobis natus\ntulit esse tuus.\n\nVirgo singuláris,\ninter omnes mitis,\nnos culpis solútos\nmites fac et castos.\n\nVitam præsta puram,\niter para tutum,\nut vidéntes Iesum\nsemper collætémur.\n\nSit laus Deo Patri,\nsummo Christo decus,\nSpirítui Sancto\nhonor, tribus unus. Amen."
  },
  {
    "id": 9891,
    "val": "Te, Catharína, máximis\nnunc venerámur láudibus,\ncunctæ lumen Ecclésiæ,\nsertis ornáta plúrimis.\n\nMagnis aucta virtútibus\net vita florens ínclita,\nhúmili mente ac strénua\nper crucis pergis trámitem.\n\nStella vidéris pópulis\nsalúbris pacis núntia;\nmores restáuras óptimos,\nferóces mulces ánimos.\n\nSancto compulsa Spíritu,\nigníta verba lóqueris,\nquæ lucem sapiéntiæ,\næstus amóris íngerunt.\n\nTuis confísos précibus,\nvirgo dilécta Dómino,\nnos caritáte cóncitos\nfac Sponsi regna quaérere.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna saécula. Amen."
  },
  {
    "id": 9892,
    "val": "Chorus novæ Ierúsalem \nhymni novam dulcédinem \npromat, colens cum sóbriis \npaschále festum gáudiis,\n\nQuo Christus invíctus leo, \ndracóne surgens óbruto, \ndum voce viva pérsonat,\na morte functos éxcitat.\n\nQuam devorárat ímprobus, \nprædam refúndit tártarus; \ncaptivitáte líbera\nIesum sequúntur ágmina.\n\nTriúmphat ille spléndide \net dignus amplitúdine,\nsoli políque pátriam\nunam facit rem públicam.\n\nIpsum canéndo súpplices \nRegem precémur mílites,\nut in suo claríssimo\nnos órdinet palátio.\n\nEsto perénne méntibus \npaschále, Iesu, gáudium, \net nos renátos grátiæ\ntuis triúmphis ággrega.\n\nIesu, tibi sit glória,\nqui morte victa praénites, \ncum Patre et almo Spíritu,\nin sempitérna saécula. Amen."
  },
  {
    "id": 9893,
    "val": "O rex ætérne, Dómine, \nsemper cum Patre Fílius, \niuxta tuam imáginem \nAdam plasmásti hóminem.\n\nQuem diábolus decéperat \nhostis humáni géneris,\neius et formam córporis \nsumpsísti tu de Vírgine,\n\nUt nos Deo coniúngeres \nper carnis contubérnium, \ndatúrus in baptísmate, \nRedémptor, indulgéntiam.\n\nTu crucem propter hóminem \nsuscípere dignátus es;\ndedísti tuum sánguinem\nnostræ salútis prétium.\n\nTu surrexísti, glóriam \na Patre sumens débitam; \nper te et nos resúrgere \ndevóta mente crédimus.\n\nEsto perénne méntibus \npaschále, Iesu, gáudium, \net nos renátos grátiæ\ntuis triúmphis ággrega.\n\nIesu, tibi sit glória,\nqui morte victa praénites, \ncum Patre et almo Spíritu,\nin sempitérna saécula. Amen."
  },
  {
    "id": 9894,
    "val": "Claro pascháli gáudio\nsol mundo nitet rádio,\ncum Christum iam Apóstoli\nvisu cernunt corpóreo.\n\nOsténsa sibi vúlnera\nin Christi carne fúlgida,\nresurrexísse Dóminum\nvoce faténtur pública.\n\nRex, Christe, clementíssime,\ntu corda nostra pósside,\nut tibi laudes débitas\nreddámus omni témpore.\n\nEsto perénne méntibus\npaschále, Iesu, gáudium,\net nos renátos grátiæ\ntuis triúmphis ággrega.\n\nSit, Christe, tibi glória,\nqui regno mortis óbruto,\npandísti per Apóstolos\nvitæ lucísque sémitas. Amen."
  },
  {
    "id": 9895,
    "val": "O sempitérnæ cúriæ \nregis suprémi príncipes, \nquos ipse Iesus édocens \ndonávit orbi apóstolos.\n\nSupérna vos Ierúsalem, \nlucérna cuius Agnus est, \ngemmas micántes póssidet, \npræclára vos fundámina.\n\nVos et celébrat grátulans \nnunc sponsa Christi Ecclésia, \nquam sermo vester éxciit, \nquam consecrástis sánguine.\n\nCadéntibus cum saéculis \niudex Redémptor séderit, \nqua laude vos sedébitis, \nsenátus altæ glóriæ!\n\nNos ergo vestra iúgiter \nprex adiuvándo róboret, \nfudístis ut quæ sémina\nin grana cæli flóreant.\n\nÆtérna Christo glória,\nqui fecit esse núntios\nvos Patris, atque Spíritus \nreplévit almo númine. Amen."
  },
  {
    "id": 9896,
    "val": "Véniens, mater ínclita,\ncum Sancti dono Spíritus,\nnos ut Ioánnem vísita\nin huius carnis sédibus.\n\nProcéde, portans párvulum,\nut mundus possit crédere\net tuæ laudis títulum\nomnes sciant extóllere.\n\nSalúta nunc Ecclésiam,\nut tuam vocem áudiens\nexsúrgat in lætítia,\nadvéntum Chrísti séntiens.\n\nMaría, levans óculos,\nvide credéntes pópulos:\nte quærunt piis méntibus,\nhis opem feres ómnibus.\n\nO veræ spes lætítiæ,\nnostræ portus misériæ,\nnos iunge cæli cúriæ\nornátos stola glóriæ.\n\nTecum, Virgo, magníficat\nánima nostra Dóminum,\nqui laude te nobílitat\net hóminum et caélitum. Amen."
  },
  {
    "id": 9897,
    "val": "Iesu, nostra redémptio, \namor et desidérium,\nDeus creátor ómnium,\nhomo in fine témporum,\n\nQuæ te vicit cleméntia, \nut ferres nostra crímina, \ncrudélem mortem pátiens, \nut nos a morte tólleres;\n\nInférni claustra pénetrans, \ntuos captívos rédimens; \nvictor triúmpho nóbili\nad dextram Patris résidens?\n\nIpsa te cogat píetas,\nut mala nostra súperes \nparcendo, et voti cómpotes \nnos tuo vultu sáties.\n\nTu esto nostrum gáudium,\nqui es futúrus praémium;\nsit nostra in te glória\nper cuncta semper saécula. Amen."
  },
  {
    "id": 9898,
    "val": "Optátus votis ómnium \nsacrátus illúxit dies,\nquo Christus, mundi spes, Deus, \nconscéndit cælos árduos.\n\nMagni triúmphum prœlii, \nmundi perémpto príncipe, \nPatri præséntans vúltibus \nvictrícis carnis glóriam,\n\nIn nube fertur lúcida\net spem facit credéntibus, \niam paradísum réserans, \nquem protoplásti cláuserant.\n\nO grande cunctis gáudium, \nquod partus nostræ Vírginis, \npost dirá flagra, post crucem \npatérnæ sedi iúngitur.\n\nAgámus ergo grátias \nnostræ salútis víndici, \nnostrum quod corpus véxerit \nsublime ad cæli régiam.\n\nSit nobis cum cæléstibus \ncommúne manens gáudium: \nillis, quod semet óbtulit, \nnobis, quod se non ábstulit.\n\nNunc, Christe, scandens aéthera \nad te cor nostrum súbleva,\ntuum Patrísque Spíritum\nemíttens nobis caélitus. Amen."
  },
  {
    "id": 9899,
    "val": "Veni, creátor Spíritus, \nmentes tuórum vísita, \nimple supérna grátia, \nquæ tu creásti, péctora.\n\nQui díceris Paráclitus, \ndonum Dei altíssimi, \nfons vivus, ignis, \ncáritas et spiritális únctio.\n\nTu septifórmis múnere, \ndextræ Dei tu dígitus,\ntu rite promíssum Patris \nsermóne ditans gúttura.\n\nAccénde lumen sénsibus, \ninfúnde amórem córdibus, \ninfírma nostri córporis \nvirtúte firmans pérpeti.\n\nHostem repéllas lóngius \npacémque dones prótinus; \nductóre sic te praévio \nvitémus omne nóxium.\n\nPer te sciámus da Patrem \nnoscámus atque Fílium,\nte utriúsque Spíritum\ncredámus omni témpore. Amen."
  },
  {
    "id": 9900,
    "val": "Agnes beátæ vírginis\nnatális est, quo spíritum\ncælo refúdit débitum,\npio sacráta sánguine.\n\nMatúra martýrio fuit\nmatúra nondum núptiis;\nprodíre quis nuptum putet,\nsic læta vultu dúcitur.\n\nAras nefándi núminis\nadolére tædis cógitur;\nrespóndet: «Haud tales faces\nsumpsére Christi vírgines.\n\nHic ignis exstínguit fidem,\nhæc flamma lumen éripit;\nhic, hic feríte, ut prófluo\ncruóre restínguam focos».\n\nPercússa quam pompam tulit!\nNam veste se totam tegens,\nterram genu flexo petit\nlapsu verecúndo cadens.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna saécula. Amen."
  },
  {
    "id": 9901,
    "val": "Quod chorus vatum venerándus olim\nSpíritu Sancto cécinit replétus,\nin Dei factum genetríce constat\nesse María.\n\nHæc Deum cæli Dominúmque terræ\nvirgo concépit peperítque virgo,\natque post partum méruit manére\ninvioláta.\n\nQuem senex iustus Símeon in ulnis\nin domo sumpsit Dómini, gavísus\nob quod optátum próprio vidéret\nlúmine Christum.\n\nTu libens votis, pétimus, precántum,\nregis ætérni génetrix, favéto,\nclara quæ fundis Géniti benígni\nmúnera lucis.\n\nChriste, qui lumen Patris es supérni,\nqui Patris nobis réseras profúnda,\nnos fac ætérnæ tibi ferre laudes\nlucis in aula. Amen."
  },
  {
    "id": 9902,
    "val": "Adórna, Sion, thálamum,\nquæ præstoláris Dóminum;\nsponsum et sponsam súscipe\nvigil fídei lúmine.\n\nBeáte senex, própera,\npromíssa comple gáudia\net revelándum géntibus\nrevéla lumen ómnibus.\n\nParéntes Christum déferunt,\nin templo templum ófferunt;\nlegi parére vóluit\nqui legi nihil débuit.\n\nOffer, beáta, párvulum,\ntuum et Patris únicum;\noffer per quem offérimur,\nprétium quo redímimur.\n\nProcéde, virgo régia,\nprofer Natum cum hóstia;\nmonet omnes ad gáudium\nqui venit salus ómnium.\n\nIesu, tibi sit glória,\nqui te revélas géntibus,\ncum Patre et almo Spíritu,\nin sempitérna saécula. Amen."
  },
  {
    "id": 9903,
    "val": "Æterna lux, divínitas,\nin unitáte Trínitas,\nte confitémur débiles,\nte deprecámur súpplices.\n\nSummum Paréntem crédimus\nNatúmque Patris únicum,\net caritátis vínculum\nqui iungit illos Spíritum.\n\nO véritas, o cáritas,\no finis et felícitas,\nsperáre fac et crédere,\namáre fac et cónsequi.\n\nQui finis et exórdium\nrerúmque fons es ómnium,\ntu solus es solácium,\ntu certa spes credéntium.\n\nQui cuncta solus éfficis\ncunctísque solus súfficis,\ntu sola lux es ómnibus\net praémium sperántibus.\n\nChristum rogámus et Patrem,\nChristi Patrísque Spíritum;\nunum potens per ómnia,\nfove precántes, Trínitas. Amen."
  },
  {
    "id": 9904,
    "val": "Ínclitus rector pater atque prudens,\ncuius insígnem cólimus triúmphum,\niste conféssor sine fine lætus\nregnat in astris.\n\nQui Petri summa cáthedra resídens,\npræsul imménsi gregis et magíster,\nregna per claves Dómini poténter\ncaélica pandit.\n\nNunc eum nisu rogitémus omnes,\nábluat nostrum pius ut reátum,\net sua ducat prece nos ad alta\ncúlmina cæli.\n\nSit Deo soli decus et potéstas,\nlaus in excélsis, honor ac perénnis,\nqui suis totum móderans gubérnat\nlégibus orbem. Amen."
  },
  {
    "id": 9905,
    "val": "Vir celse, forma fúlgida \nvirtútis, hymnum súscipe, \nqui iure dum te praédicat, \nDei canit magnália.\n\nQui sempitérnus Póntifex\nstirpem Deo mortálium\nrevínxit, atque réddidit\npaci novo nos foedere,\n\nTe fecit ipse próvidus\nsui minístrum múneris,\nPatri datúrum glóriam\neiúsque vitam plébibus.\n\nTu Petri ovíle caélitus\nsumptis regébas clávibus,\ngregémque verbo grátiæ,\npuris fovébas áctibus.\n\nLocátus in cæléstibus,\nsanctæ meménto Ecclésiæ,\noves ut omnes páscua\n\nChristi petant felícia.\nSit Trinitáti glória\nquæ sancti honóris múnia\ntibi minístro sédulo\ndignis corónat gáudiis. Amen"
  },
  {
    "id": 9906,
    "val": "O gloriósa dómina, \nexcélsa super sídera, \nqui te creávit próvide, \nlactas sacráto úbere.\n\nQuod Eva tristis ábstulit, \ntu reddis almo gérmine; \nintrent ut astra flébiles, \nsternis benígna sémitam.\n\nTu regis alti iánua\net porta lucis fúlgida; \nvitam datam per Vírginem, \ngentes redémptæ, pláudite.\n\nPatri sit et Paráclito\ntuóque Nato glória,\nqui veste te mirábili \ncircumdedérunt grátiæ. Amen."
  },
  {
    "id": 9907,
    "val": "Bárnabæ clarum cólimus tropaéum,\nquo micat celsus mérita coróna,\nmulta pro Christi veheménter usque\npassus honóre.\n\nÁbdicans agro, generósus urget\nut, fide vivax ope caritátis,\nnóminis plebes nova christiáni\nlæta viréscat.\n\nQuam libens noscit, petit atque defert\nmáximum Paulum, sócio labóre\nSpíritus nutu péragrans fidélis\nlítora multa!\n\nNil sibi parcit cupidúsque Christo\nplúrimos affert, bonus atque pascit,\ndonec effúso rútila probátur\nsánguine palma.\n\nDa, Deus, tanto fámulo rogánte,\nnos sequi fortes iter ad salútem,\nut domo ætérna tibi concinámus\ncántica laudis. Amen."
  },
  {
    "id": 9908,
    "val": "Cóncinunt cæli parilíque tellus\nlaude te, nostri géneris Redémptor,\nChriste, te Patri pérhibens piáclum\nIpse sacérdos.\n\nTu libens, Iesu, voluísti ad atræ\nmortis angórem placidúsque ferri,\npérditis nobis iter ut patéret\npórtaque cæli.\n\nSacra tu delens veterúmque ritus\nac prophetárum moniménta adímplens,\niamque cum summis novo amóre iungens\nfoedus inísti.\n\nFoederis tanti miserátus auctor,\nte cibum vitæ tribuísti, ad aras\npignus ut pacis pius immoláres,\ntu sacer unus.\n\nChriste, qui ligno crucis elevátus\ncuncta traxísti, corda amóre figens,\nfac tibi, Patri, Paracléto in ævum\ncántica demus. Amen."
  },
  {
    "id": 9909,
    "val": "Aetérne, Christe, póntifex,\nnovi sacérdos foederis,\nte nostra vota cóndecent,\nte grati amóris cántica.\n\nE Patris aula pródiens,\nnostri misértus críminis,\nvenis in alvum Vírginis,\negénus atque oboediens.\n\nDelens vetústa et ómnia\nin lumen aptans grátiæ,\na Patre digne ac Spíritu\nprinceps sacérdos úngeris.\n\nTu pura solus hóstia,\namóre fundis sánguinem,\ndonas amóre ut fílii\niam pace Patris gáudeant.\n\nNostræ salúti iúgiter\nte das in aris víctimam;\nthrono suprémo et ássides\nperfécte ut unus ímpetres.\n\nSit, Christe, summe póntifex,\ntibi Patríque glória,\nqui vivis, ofers, ímperas\nin sempitérna saécula. Amen."
  },
  {
    "id": 9910,
    "val": "Imménsa et una, Trínitas,\ncuius potéstas ómnia\nfacit regítque témpora\net exstat ante saécula,\n\nTu sola pleno súfficis\ntibi beáta gáudio;\ntu pura, simplex, próvida\ncælos et orbem cóntines.\n\nOmnis, Pater, fons grátiæ,\nLumen patérnæ glóriæ,\nSancte utriúsque Spíritus\nintermináta cáritas,\n\nEx te supréma orígine,\nTrias benígna, prófluit\ncreáta quicquid sústinet,\nquicquid decóre pérficit.\n\nQuos et coróna múneras\nadoptiónis íntimæ,\nnos templa fac niténtia\ntibi placére iúgiter.\n\nO viva lux, nos ángelis\nda íungi in aula caélica,\net grati amóris láudibus\nte concinámus pérpetim. Amen."
  },
  {
    "id": 9911,
    "val": "Trínitas, summo sólio corúscans,\nglóriæ carmen tibi sit perénne,\nquæ tenes nostri veheménti amóre\npéctoris ima.\n\nCónditor rerum, Pater, alma virtus,\nquos tuæ vitæ facis atque formæ\nesse consórtes, fídei fac usque\ndona meréri.\n\nCandor ætérnæ speculúmque lucis,\nNate, quos dicis sociásque fratres,\npálmites viti tibi nos inésse\nda viridántes.\n\nCáritas, ignis, píetas, poténti\nlúmine ac blando móderans creáta,\nSpíritus, mentem rénova, fovéto\níntima cordis.\n\nHospes o dulcis, Trias obsecránda,\nnos tibi iugi fac amóre nexos,\npérpetes donec modulémur hymnos\nteque fruámur. Amen."
  },
  {
    "id": 9912,
    "val": "Pange, lingua, gloriósi\ncórporis mystérium,\nsanguinísque pretiósi,\nquem in mundi prétium\nfructus ventris generósi\nRex effúdit géntium.\n\nNobis datus, nobis natus\nex intácta Vírgine,\net in mundo conversátus,\nsparso verbi sémine,\nsui moras incolátus\nmiro clausit órdine.\n\nIn suprémæ nocte cenæ\nrecúmbens cum frátribus,\nobserváta lege plene\ncibis in legálibus,\ncibum turbæ duodénæ\nse dat suis mánibus.\n\nVerbum caro panem verum\nverbo carnem éfficit,\nfitque sanguis Christi merum,\net, si sensus déficit,\nad firmándum cor sincérum\nsola fides súfficit.\n\nTantum ergo sacraméntum\nvenerémur cérnui,\net antíquum documéntum\nnovo cedat rítui;\npræstet fides suppleméntum\nsénsuum deféctui.\n\nGenitóri Genitóque\nlaus et iubilátio,\nsalus, honor, virtus quoque\nsit et benedíctio;\nprocedénti ab utróque\ncompar sit laudátio. Amen."
  },
  {
    "id": 9913,
    "val": "Verbum supérnum pródiens\nnec Patris linquens déxteram,\nad opus suum éxiens\nvenit ad vitæ vésperam.\n\nIn mortem a discípulo\nsuis tradéndus aémulis,\nprius in vitæ férculo\nse trádidit discípulis.\n\nQuibus sub bina spécie\ncarnem dedit et sánguinem,\nut dúplicis substántiæ\ntotum cibáret hóminem.\n\nSe nascens dedit sócium,\nconvéscens in edúlium,\nse móriens in prétium,\nse regnans dat in praémium.\n\nO salutáris hóstia,\nquæ cæli pandis óstium,\nbella premunt hostília:\nda robur, fer auxílium.\n\nUni trinóque Dómino\nsit sempitérna glória,\nqui vitam sine término\nnobis donet in pátria. Amen."
  },
  {
    "id": 9914,
    "val": "Ut queant laxis resonáre fibris\nmira gestórum fámuli tuórum,\nsolve pollúti lábii reátum,\nsancte Ioánnes.\n\nNúntius cælo véniens suprémo,\nte patri magnum fore nascitúrum,\nnomen et vitæ sériem geréndæ\nórdine promit.\n\nIlle promíssi dúbius supérni\nperdidit promptæ módulos loquélæ;\nsed reformásti génitus perémptæ\nórgana vocis.\n\nVentris obstrúso pósitus cubíli\nsénseras regem thálamo manéntem;\nhinc parens nati méritis utérque\nábdita pandit.\n\nLáudibus cives célebrant supérni\nte, Deus simplex paritérque trine;\nsúpplices ac nos véniam precámur:\nparce redémptis. Amen."
  },
  {
    "id": 9915,
    "val": "O nimis felix meritíque celsi,\nnésciens labem nívei pudóris,\npraépotens martyr eremíque cultor,\nmáxime vatum.\n\nSerta ter denis álios corónant\naucta creméntis, duplicáta quosdam;\ntrina centéno cumuláta fructu\nte, sacer, ornant.\n\nNunc potens nostri méritis opímis\npéctoris duros lápides repélle,\násperum planans iter, et refléxos\ndírige calles,\n\nUt pius mundi sator et redémptor,\nméntibus pulsa mácula polítis,\nrite dignétur, véniens sacrátos\npónere gressus.\n\nLáudibus cives célebrant supérni\nte, Deus simplex paritérque trine;\nsúpplices ac nos véniam precámur:\nparce redémptis. Amen."
  },
  {
    "id": 9916,
    "val": "Auctor beáte saéculi,\nChriste, Redémptor ómnium,\nlumen Patris de lúmine\nDeúsque verus de Deo:\n\nAmor coégit te tuus\nmortále corpus súmere,\nut, novus Adam, rédderes\nquod vetus ille abstúlerat:\n\nIlle amor, almus ártifex\nterræ marisque et síderum,\nerráta patrum míserans\net nostra rumpens víncula.\n\nNon corde discédat tuo\nvis illa amóris íncliti:\nhoc fonte gentes háuriant\nremissiónis grátiam.\n\nAd hoc acérbam lánceam\npassúmque ad hoc est vúlnera,\nut nos laváret sórdibus\nunda fluénte et sánguino.\n\nIesu, tibi sit glória,\nqui corde fundis grátiam,\ncum Patre et almo Spíritu,\nin sempitérna saécula. Amen."
  },
  {
    "id": 9917,
    "val": "Iesu, auctor cleméntiæ,\ntotíus spes lætítiæ,\ndulcóris fons et grátiæ,\nveræ cordis delíciæ:\n\nIesu, spes pæniténtibus,\nquam pius es peténtibus,\nquam bonus te quæréntibus;\nsed quid inveniéntibus?\n\nTua, Iesu, diléctio,\ngrata mentis reféctio,\nreplet sine fastidio,\ndans famen desidério.\n\nO Iesu dilectíssime,\nspes suspirántis ánimæ,\nte quærunt piæ lácrimæ,\nte clamor mentis íntimæ.\n\nMane nobíscum, Dómine,\nMane novum cum lúmine,\npulsa noctis calígine\nmundum replens dulcédine.\n\nIesu, summa benígnitas,\nmira cordis iucúnditas,\nincomprehénsa bónitas,\ntua nos stringit cáritas.\n\nIesu, flos Matris vírginis,\namor nostræ dulcédinis,\nlaus tibi sine términis,\nregnum beatitúdinis. Amen."
  },
  {
    "id": 9918,
    "val": "Deus de nullo véniens, \nDeus de Deo pródiens, \nDeus ab his progrédiens, \nin nos veni subvéniens.\n\nTu nostrum desidérium, \ntu sis amor et gáudium;\nin te nostra cupíditas\net sit in te iucúnditas.\n\nPater, cunctórum Dómine, \ncum Génito de Vírgine,\nintus et in circúitu\nnos rege Sancto Spíritu.\n\nMeménto, sancta Trínitas, \nquod tua fecit bónitas, \ncreándo prius hóminem, \nrecreándo per sánguinem.\n\nNam quos creávit Únitas, \nredémit Christi cáritas; \npatiéndo tunc díligens,\nnunc díligat nos éligens.\n\nTríadi sanctæ gáudium, \npax, virtus et impérium, \ndecus, omnipoténtia,\nlaus, honor, reveréntia. Amen."
  },
  {
    "id": 9919,
    "val": "Áurea luce et decóre róseo,\nlux lucis, omne perfudísti saéculum,\ndécorans cælos ínclito martýrio\nhac sacra die, quæ dat reis véniam.\n\nIánitor cæli, doctor orbis páriter,\niúdices sæcli, vera mundi lúmina,\nper crucem alter, alter ense triúmphans,\nvitæ senátum laureáti póssident.\n\nO Roma felix, quæ tantórum príncipum\nes purpuráta pretióso sánguine,\nnon laude tua, sed ipsórum méritis\nexcéllis omnem mundi pulchritúdinem.\n\nOlívæ binæ pietátis únicæ,\nfide devótos, spe robústos máxime,\nfonte replétos caritátis géminæ\npost mortem carnis impetráte vívere.\n\nSit Trinitáti sempitérna glória,\nhonor, potéstas atque iubilátio,\nin unitáte, cui manet impérium\nex tunc et modo per ætérna saécula. Amen."
  },
  {
    "id": 9920,
    "val": "Apostolórum pássio\ndieni sacrávit saéculi,\nPetri triúmphum nóbilem,\nPauli corónam praéferens.\n\nConiúnxit æquáles viros\ncruor triumphális necis;\nDeum secútos praésulem\nChristi coronávit fides.\n\nPrimus Petrus apóstolus;\nnec Paulus impar grátia,\nelectiónis vas sacræ\nPetri adæquávit fidem.\n\nVerso crucis vestígio\nSimon, honórem dans Deo,\nsuspénsus ascéndit, dati\nnon ímmemor oráculi.\n\nHinc Roma celsum vérticem\ndevotiónis éxtulit,\nfundáta tali sánguine\net vate tanto nóbilis.\n\nHuc ire quis mundum putet,\nconcúrrere plebem poli:\nelécta géntium caput,\nsedes magístri géntium.\n\nHorum, Redémptor, quaésumus,\nut príncipum consórtio\niungas precántes sérvulos\nin sempitérna saécula. Amen."
  },
  {
    "id": 9921,
    "val": "O Roma felix, quæ tantorum príncipum\nes purpuráta pretióso sánguine!\nExcéllis omnem mundi pulchritúdinem\nnon laude tua, sed ipsórum méritis\nquos cruentátis iugulásti gládiis.\n\nVos ergo modo, gloriósi mártyres,\nPetre beáte, Paule, mundi lílium,\ncæléstis aulæ triumpháles mílites,\nprécibus almis vestris nos ab ómnibus\nmuníte malis, ferte super aéthera.\n\nGlória Patri per imménsa saécula,\nsit tibi, Nate, decus et impérium,\nhonor, potéstas Sanctóque Spirítui;\nsit Trinitáti salus indivídua\nper infiníta sæculórum saécula. Amen."
  },
  {
    "id": 9922,
    "val": "Qui luce splendes órdinis\napostolórum máxima,\nThoma, benígnus áccipe\nlaudes tibi quas pángimus.\n\nTe lúcidis in sédibus\namóre Christus cóllocat;\namóre promptus éxpetis\ntu pro Magístro cómmori.\n\nTe torquet et diléctio\nnarrántibus cum frátribus\nvis certus esse, vísere,\npalpáre Iesu vúlnera.\n\nQuantóque cordis gáudio\nipsum misértum cónspicis,\nDeúmque dicis crédulus,\nfervóre adórans péctoris!\n\nNobísque qui non vídimus\nper te fides fit ácrior,\nfit æstus et poténtior\nquo Christi amórem quaérimus.\n\nChristo sit omnis glória,\nqui te rogánte práebeat\nnobis fide ambulántibus\nipsum vidére pérpetim. Amen."
  },
  {
    "id": 9923,
    "val": "Légifer prudens, veneránde doctor,\nqui nites celsis méritis per orbem,\ndénuo comple, Benedícte, mundum\nlúmine Christi.\n\nFlóruit per te novus atque miro\ngéntium nexu sociátus ordo;\niúribus sacris tua vox subégit\ndúlciter omnes.\n\nLíberos Iesu paritérque servos\nrégula magna statuísti alúmnos,\nquos amor fotus précibus revínxit\net labor unus.\n\nIamque fratérne, duce te, labórent,\nmútuo certent pópuli favóre,\ngáudeant pacis refovére semper\ndona beátæ.\n\nCláritas Patri genitaéque Proli,\nFlámini Sancto decus atque cultus,\ngrátia quorum tibi tanta laudis\nglória lucet. Amen."
  },
  {
    "id": 9924,
    "val": "Inter ætérnas súperum corónas,\nquas sacro partas cólimus triúmpho,\némicas celsis méritis corúscus,\no Benedícte!\n\nSancta te compsit púerum senéctus,\nnil sibi de te rápuit volúptas,\náruit mundi tibi flos, ad alta\nmente leváto.\n\nHinc fuga lapsus pátriam, paréntes\ndéseris, fervens némorum colónus;\ninde conscríbis documénta vitæ\npulchra beátæ.\n\nIam docens omnes pópulos subésse\nlégibus tandem placitísque Christi,\nfac tuis cuncti précibus petámus\ncaélica semper.\n\nCláritas Patri genitaéque Proli,\nFlámini Sancto decus atque cultus,\ngrátia quorum tibi tanta laudis\nglória lucet. Amen."
  },
  {
    "id": 9925,
    "val": "Auróra surgit lúcida\nChristi triúmphos áfferens,\ncum corpus eius vísere,\nMaría, vis et úngere.\n\nAnhéla curris; ángelus\nat ecce lætus praédocet\nmortis refráctis póstibus\nredísse quem desíderas.\n\nSed te manet iucúndius\nintácti amóris praémium,\ncum, voce pulsans vílicum,\ntuum Magístrum cónspicis.\n\nQuæ cum dolénti Vírgine\nhæsísti acérbo stípiti,\ntu prima vivi ab ínferis\nes testis atque núntia.\n\nO flos venúste Mágdalæ,\no Christi amóre sáucia,\ntu caritátis ígnibus\nfac nostra corda férveant.\n\nDa, Christe, tantæ sérvulæ\ndilectiónem pérsequi,\net nos ut in cæléstibus\ntibi canámus glóriam. Amen."
  },
  {
    "id": 9926,
    "val": "Mágdalæ sidus, múlier beáta,\nte pio cultu venerámur omnes,\nquam sibi Christus sociávit arcti\nfoedere amóris.\n\nCum tibi illíus pátefit potéstas\ndáemonum vires ábigens treménda,\ntu fide gaudes potióre necti\ngrata medénti.\n\nHæret hinc urgens tibi caritátis\nvis ut insístas pédibus Magístri,\nférvidis illum comitáta semper\nsédula curis.\n\nTuque complóras Dóminum, crucíque\nímpetu flagrans pietátis astas;\nmembra tu terges studiósa et ungis\ndanda sepúlcro.\n\nQuos amor Christi péperit, triúmphis\nnos fac adiúngi sócios per ævum,\natque Dilécto simul affluénter\npángere laudes. Amen."
  },
  {
    "id": 9927,
    "val": "Nóbilem Christi fámulam disérta\nvoce cantémus, decus æmulátam\nféminæ fortis, sacra cui profúdit\npágina laudes.\n\nCui fides vivax, pia spes amórque\nin Deum fervens, óperum bonórum\nfértilis radix, amor unde fratrum\nnáscitur ultro.\n\nMotus illíus méritis, remítte\nsóntibus nobis scelus omne, Iesu,\nut tibi puro resonémus æquas\npéctore laudes.\n\nSit Patri summo decus atque virtus,\nlaus tibi Nato celebrísque cultus,\nFlámini Sancto párilis potéstas\nnunc et in ævum. Amen."
  },
  {
    "id": 9928,
    "val": "Fortem viríli péctore\nlaudémus omnes féminam,\nquæ sanctitátis glória\nubíque fulget ínclita.\n\nHæc sancto amóre sáucia,\nhuius cadúca saéculi\ndum calcat, ad cæléstia\niter perégit árduum.\n\nCarnem domans ieiúniis,\ndulcíque mentem pábulo\noratiónis nútriens,\ncæli potítur gáudiis.\n\nRex Christe, virtus fórtium,\nqui magna solus éfficis,\nhuius precátu, quaésumus,\naudi benígnus súpplices.\n\nIesu, tibi sit glória,\nqui nos beátæ sérvulæ\nsperáre das suffrágia\net sempitérna praémia. Amen."
  },
  {
    "id": 9929,
    "val": "Exsúltet cælum láudibus, \nresúltet terra gáudiis: \napostolórum glóriam\nsacra canunt sollémnia.\n\nVos, sæcli iusti iúdices \net vera mundi lúmina, \nvotis precámur córdium, \naudíte preces súpplicum.\n\nQui cælum verbo cláuditis \nserásque eius sólvitis,\nnos a peccátis ómnibus \nsólvite iussu, quaésumus.\n\nQuorum præcépto súbditur \nsalus et languor ómnium, \nsanáte ægros móribus,\nnos reddéntes virtútibus.\n\nUt, cum iudex advénerit \nChristus in fine saéculi,\nnos sempitérni gáudii\nfáciat esse cómpotes.\n\nDeo sint laudes glóriæ, \nqui dat nos evangélicis\nper vos doctrínis ínstrui\net prósequi cæléstia. Amen."
  },
  {
    "id": 9930,
    "val": "Te nostra lætis láudibus,\nIacóbe, tollunt cántica,\nquem Christus arte ex rétium\nad tanta vexit cúlmina.\n\nIpso vocánte, cóncitus\ncum fratre linquis ómnia,\nipsíus et fis nóminis\nverbíque præco férvidus.\n\nTestis poténtis déxteræ\npræclárus alta cónspicis,\nin monte celsam glóriam,\ntristes in horto angústias.\n\nQui promptus exstas, póscitur\ncum passiónis póculum,\ntu primus ex apóstolis\npro Christi amóre plécteris.\n\nIesu fidélis ássecla\nsatórque lucis caélicæ,\nmentes fide claréscere,\nda spe fovéri péctora.\n\nChristi sequi da sédulos\nPræcépta nos in saéculo,\nhymnos ut olim glóriæ\nfudámus illi pérpetim. Amen."
  },
  {
    "id": 9931,
    "val": "Nocti succédit lúcifer,\nquem mox auróra séquitur,\nsolis ortum prænúntians\nmundum lustrántis lúmine.\n\nChristus sol est iustítiæ,\nauróra Mater grátiæ,\nquam, Anna, præis rútilans\nlegis propéllens ténebras.\n\nAnna, radix ubérrima,\narbor tu salutífera,\nvirgam prodúcens flóridam\nquæ Christum nobis áttulit.\n\nO matris Christi génetrix\ntuque parens sanctíssime,\nnatæ favénte mérito,\nnobis rogáte véniam.\n\nIesu, tibi sit glória,\nqui natus es de Vírgine,\ncum Patre et almo Spíritu,\nin sempitérna saécula. Amen."
  },
  {
    "id": 9932,
    "val": "Tristes erant Apóstoli\nde nece sui Dómini,\nquem morte crudelíssima\nsævi damnárant ímpii.\n\nSermóne blando Ángelus\nprædíxit muliéribus:\n«In Galilaéa Dóminus\nvidéndus est quantócius».\n\nIllæ dum pergunt cóncitæ\nApóstolis hoc dícere,\nvidéntes eum vívere,\nósculant pedes Dómini.\n\nQuo ágnito, discípuli\nin Galilaéa própere\npergunt vidére fáciem\ndesiderátam Dómini.\n\nEsto perénne méntibus\npaschále, Iesu, gáudium,\net nos renátos grátiæ\ntuis triúmphis ággrega.\n\nSit, Christe, tibi glória,\nqui regno mortis óbruto,\npandísti per Apóstolos\nvitæ lucísque sémitas. Amen."
  },
  {
    "id": 9933,
    "val": "Cóncito gressu petis alta montis,\nVirgo, quam matrem Deus ipse fecit,\nut seni matri studiósi amóris\npígnora promas.\n\nCum salutántis capit illa vocem,\nábditus gestit puer exsilíre,\nte parens dicit dóminam, salútat\nteque beátam.\n\nIpsa prædícis fore te beátam\nSpíritu fervens pénitus loquénte,\nac Deum cantu célebras amóeno\nmagna operántem.\n\nTeque felícem pópuli per orbem\nsemper, o mater, récitant ovántes\natque te credunt Dómini favórum\nesse minístram.\n\nQuæ, ferens Christum, nova semper affers\ndona, tu nobis fer opes salútis,\nqui pie tecum Tríadem supérnam\nmagnificámus. Amen."
  },
  {
    "id": 9934,
    "val": "Dum tuas festo, pater o colénde,\ncántico laudes habet hæc coróna,\nvocis ac mentís, Ióachim, benígne\náccipe munus.\n\nLonga te regum séries avórum\nÁbrahæ prolem tulit atque David;\nclárior mundi dómina corúscas\nprole María.\n\nSic tuum germen benedícta ab Anna\néditum, patrum repetíta vota\nimplet, et mæsto próperat reférre\ngáudia mundo.\n\nLaus tibi, Prolis Pater increátæ;\nlaus tibi, summi Súboles Paréntis;\nsumma laus, compar, tibi sit per omne,\nSpíritus, ævum. Amen."
  },
  {
    "id": 9935,
    "val": "Vírginis Proles opiféxque Matris,\nVirgo quem gessit peperítque Virgo,\nvírginis festum cánimus tropaéum:\náccipe votum.\n\nHæc tua virgo, dúplici beáta\nsorte dum gestit frágilem domáre\ncórporis sexum, dómuit cruéntum\ncórpore sæclum.\n\nInde nec mortem nec amíca mortis\nsæva poenárum génera pavéscens,\nsánguine fuso méruit sacrátum\nscándere cælum.\n\nHuius obténtu, Deus alme, nostris\nparce iam culpis, vítiis revúlsis,\nquo tibi puri résonet per ævum\npéctoris hymnus. Amen."
  },
  {
    "id": 9936,
    "val": "Beáta nobis gáudia\nanni redúxit órbita,\ncum Spíritus Paráclitus\neffúlsit in discípulos.\n\nIgnis vibránte lúmine\nlinguæ figúram détulit, \nverbis ut essent próflui \net caritáte férvidi.\n\nLinguis loquúntur ómnium; \nturbæ pavent gentílium,\nmusto madére députant,\nquos Spíritus repléverat.\n\nPatráta sunt hæc mýstice \nPaschæ perácto témpore, \nsacro diérum número,\nquo lege fit remíssio.\n\nTe nunc, Deus piíssime, \nvultu precámur cérnuo: \nillápsa nobis caélitus \nlargíre dona Spíritus.\n\nDudum sacráta péctora \ntua replésti grátia;\ndimítte nunc peccámina \net da quiéta témpora.\n\nPer te sciámus da Patrem \nnoscámus atque Fílium,\nte utriúsque Spíritum\ncredámus omni témpore. Amen."
  },
  {
    "id": 9937,
    "val": "Petrus beátus catenárum láqueos\nChristo iubénte rupit mirabíliter;\ncustos ovílis et doctor Ecclésiæ,\npastórque gregis, conservátor óvium\narcet lupórum truculéntam rábiem.\n\nQuodcúmque vinclis super terram strínxerit,\nerit in astris religátum fórtiter,\net quod resólvit in terris arbítrio,\nerit solútum super cæli rádium;\nin fine mundi iudex erit saéculi.\n\nGlória Patri per imménsa saécula,\nsit tibi, Nate, decus et impérium,\nhonor, potéstas Sanctóque Spirítui;\nsit Trinitáti salus individua\nper infiníta sæculórum saécula. Amen."
  },
  {
    "id": 9938,
    "val": "Divína vox te déligit,\npiscátor, ac pro rétibus\nremísque qua tu glória\ncæli refúlges clávibus!\n\nTenax amóris próferens\nac dulce testimónium,\nomnes amor quos láverat\noves regéndas áccipis.\n\nLapsus, supérno róbore\n\ntu petra stas Ecclésiæ,\nqua splendet illa saéculis,\nnullis subácta víribus.\n\nTu, Petre, Christi oráculo\nluces magíster ómnium,\nfratrésque firmas, próvidus\ntu verba vitæ núntias.\n\nGregem fac unum, próspera\nlætis in ævum frúctibus,\nsalvúmque ab hostis ímpetu\nad lucis adduc pábula.\n\nSit summa Christo glória,\nqui nos tuis suffrágiis\nintráre cæli iánuam\ndet in supérna gáudia. Amen."
  },
  {
    "id": 9939,
    "val": "Captátor olim píscium,\niam nunc piscátor hóminum,\ntuis, Andréa, rétibus\nmundi nos rape flúctibus.\n\nGermánus Petri córpore\nnec mortis dispar órdine;\nquos una caro génuit,\ncrux cælo fratres édidit.\n\nO germen venerábile,\no par coróna glóriæ!\nEcclésiæ patres pii\ncrucis sunt æque fílii.\n\nAd Iesum fratri praévius\nindéxque vitæ strénuus,\net nobis esto míseris\nbeáti dux itíneris.\n\nFratris comes egrégius,\nEcclésias impénsius\nda caritáte exércitas\npastóri Petro súbditas.\n\nVir Christo dilectíssime,\namóre fac nos cúrrere,\nut læti adépti pátriam\nDeo canámus glóriam. Amen."
  },
  {
    "id": 9940,
    "val": "Exsúltet cælum láudibus,\nresúltet terra gáudiis:\napostolórum glóriam\nsacra canunt sollémnia.\n\nVos, sæcli iusti iúdices\net vera mundi lúmina,\nvotis precámur córdium,\naudíte preces súpplicum.\n\nQui cælum verbo cláuditis\nserásque eius sólvitis,\nnos a peccátis ómnibus\nsólvite iussu, quaésumus.\n\nQuorum præcépto súbditur\nsalus et languor ómnium,\nsanáte ægros móribus,\nnos reddéntes virtútibus.\n\nUt, cum iudex advénerit\nChristus in fine saéculi,\nnos sempitérni gáudii\nfáciat esse cómpotes.\n\nDeo sint laudes glóriæ,\nqui dat nos evangélicis\nper vos doctrínis ínstrui\net prósequi cæléstia. Amen."
  },
  {
    "id": 9941,
    "val": "Te lucis ante términum,\nrerum creátor, póscimus,\nut sólita cleméntia\nsis præsul ad custódiam.\n\nTe corda nostra sómnient,\nte per sopórem séntiant,\ntuámque semper glóriam\nvicína luce cóncinant.\n\nVitam salúbrem tríbue,\nnostrum calórem réfice,\ntætram noctis calíginem\ntua collústret cláritas.\n\nPræsta, Pater omnípotens,\nper Iesum Christum Dóminum,\nqui tecum in perpétuum\nregnat cum Sancto Spíritu. Amen."
  },
  {
    "id": 9942,
    "val": "Christe, qui, splendor et dies,\nnoctis tenébras détegis,\nlucísque lumen créderis,\nlumen beátis praédicans,\n\nPrecámur, sancte Dómine,\nhac nocte nos custódias;\nsit nobis in te réquies,\nquiétas horas tríbue.\n\nSomno si dantur óculi,\ncor semper ad te vígilet;\ntuáque dextra prótegas\nfidéles, qui te díligunt.\n\nDefénsor noster, áspice,\ninsidiántes réprime,\ngubérna tuos fámulos,\nquos sánguine mercátus es.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9943,
    "val": "Magnis prophétæ vócibus\nveníre Chrístum núntiant,\nlætæ salútis praévia,\nqua nos redémit, grátia.\n\nHinc mane nostrum prómicat\net corda læta exáestuant,\ncum vox fidélis pérsonat\nprænuntiátrix glóriæ.\n\nAdvéntus hic primus fuit,\npuníre quo non saéculum\nvenit, sed ulcus térgere,\nsalvándo quod períerat.\n\nAt nos secúndus praémonet\nadésse Christum iánuis,\nsanctis corónas réddere\ncælíque regna pándere.\n\nǼtérna lux promíttitur\nsidúsque salvans prómitur;\niam nos iubar præfúlgidum\nad ius vocat cæléstium.\n\nTe, Christe, solum quaérimus\nvidére, sicut es Deus,\nut perpes hæc sit vísio\nperénne laudis cánticum. Amen."
  },
  {
    "id": 9944,
    "val": "Verbum salútis ómnium,\nPatris ab ore pródiens,\nVirgo beáta, súscipe\ncasto, María, víscere.\n\nTe nunc illústrat caélitus\numbra fecúndi Spíritus,\ngestes ut Christum Dóminum,\næquálem Patri Fílium.\n\nHæc est sacráti iánua\ntempli seráta iúgiter,\nsoli suprémo Príncipi\npandens beáta límina.\n\nOlim promíssus vátibus,\nnatus ante lucíferum,\nquem Gábriel annúntiat,\nterris descéndit Dóminus.\n\nLæténtur simul ángeli,\nomnes exsúltent pópuli:\nexcélsus venit húmilis\nsalváre quod períerat.\n\nSit, Christe, rex piíssime,\ntibi Patríque glória\ncum Spíritu Paráclito,\nin sempitérna saécula. Amen."
  },
  {
    "id": 9945,
    "val": "Iesu, quadragenáriæ\ndicátor abstinéntiæ,\nqui ob salútem méntium\npræcéperas ieiúnium,\n\nAdésto nunc Ecclésiæ,\nadésto pæniténtiæ,\nqua supplicámus cérnui\npeccáta nostra dílui.\n\nTu retroácta crímina\ntua remítte grátia\net a futúris ádhibe\ncustódiam mitíssime,\n\nUt, expiáti ánnuis\ncompunctiónis áctibus,\ntendámus ad paschália\ndigne colénda gáudia.\n\nTe rerum univérsitas,\nclemens, adóret, Trínitas,\net nos novi per véniam\nnovum canámus cánticum. Amen."
  },
  {
    "id": 9946,
    "val": "Iam, Christe, sol iustítiæ,\nmentis dehíscant ténebræ,\nvirtútum ut lux rédeat,\nterris diem cum réparas.\n\nDans tempus acceptábile\net pǽnitens cor tríbue,\nconvértat ut benígnitas\nquos longa suffert píetas;\n\nQuiddámque pæniténtiæ\nda ferre, quo fit démptio,\nmaióre tuo múnere,\nculpárum quamvis grándium.\n\nDies venit, dies tua,\nper quam reflórent ómnia;\nlætémur in hac ut tuæ\nper hanc redúcti grátiæ.\n\nTe rerum univérsitas,\nclemens, adóret, Trínitas,\net nos novi per véniam\nnovum canámus cánticum. Amen."
  },
  {
    "id": 9947,
    "val": "Audi, benígne Cónditor,\nnostras preces cum flétibus,\nsacráta in abstinéntia\nfusas quadragenária.\n\nScrutátor alme córdium,\ninfirma tu scis vírium;\nad te revérsis éxhibe\nremissiónis grátiam.\n\nMultum quidem peccávimus,\nsed parce confiténtibus,\ntuíque laude nóminis\nconfer medélam lánguidis.\n\nSic corpus extra cónteri\ndona per abstinéntiam,\nieiúnet ut mens sóbria\na labe prorsus críminum.\n\nPræsta, beáta Trínitas,\nconcéde, simplex Únitas,\nut fructuósa sint tuis\nhæc parcitátis múnera. Amen."
  },
  {
    "id": 9948,
    "val": "Precémur omnes cérnui,\nclamémus atque sínguli,\nplorémus ante iúdicem,\nflectámus iram víndicem:\n\nNostris malis offéndimus\ntuam, Deus, cleméntiam;\neffúnde nobis désuper,\nremíssor, indulgéntiam.\n\nMeménto quod sumus tui,\nlicet cadúci, plásmatis;\nne des honórem nóminis\ntui, precámur, álteri.\n\nLaxa malum quod fécimus,\nauge bonum quod póscimus,\nplacére quo tandem tibi\npossímus hic et pérpetim.\n\nPræsta, beáta Trínitas,\nconcéde, simplex Únitas,\nut fructuósa sint tuis\nhæc parcitátis múnera. Amen."
  }
]
